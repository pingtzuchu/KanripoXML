<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1d0057', 'WYG', '119-1a' );" name="119-1a" class="pb">[119-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:213'>　禮記集說卷一百十九　　　宋　衛湜　撰</span><br/>
<span class='tline' id='l10' data-llen='213:223'>仲尼燕居第二十八</span><br/>
<span class='tline' id='l11' data-llen='223:246'>　孔氏曰案鄭目録云名曰仲尼燕居善其不倦燕居</span><br/>
<span class='tline' id='l12' data-llen='246:269'>　言及於禮著其言事可法也退朝而處曰燕居此於</span><br/>
<span class='tline' id='l13' data-llen='269:277'>　别録屬通論</span><br/>
<span class='tline' id='l14' data-llen='277:300'>　長樂陳氏曰燕居言仲尼閒居言孔子蓋自其弟子</span><br/>
<span class='tline' id='l15' data-llen='300:323'>　所稱則曰孔子自其記者所述則曰仲尼燕居之言</span><br/>
<span class='tline' id='l16' data-llen='323:349'><a onclick="displayPageImage('KR1d0057', 'WYG', '119-1b' );" name="119-1b" class="pb">[119-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='349:372'>　禮始之以恭勇之中禮以言其處已者也次之以郊</span><br/>
<span class='tline' id='l18' data-llen='372:395'>　社禘嘗之禮以言其事神者也又次之以饋奠射鄉</span><br/>
<span class='tline' id='l19' data-llen='395:418'>　食饗之禮以言其待人者也夫能處己於其内而事</span><br/>
<span class='tline' id='l20' data-llen='418:441'>　神待人於其外則自居處以至於政事凡衆之動咸</span><br/>
<span class='tline' id='l21' data-llen='441:464'>　得其冝矣若夫無禮而反於此則凡衆之動咸失其</span><br/>
<span class='tline' id='l22' data-llen='464:487'>　冝矣言得其冝者所以盡教言失其冝者所以盡戒</span><br/>
<span class='tline' id='l23' data-llen='487:510'>　敎戒旣備而又語之以禮猶有九焉蓋猶者亦可以</span><br/>
<span class='tline' id='l24' data-llen='510:533'>　己之之辭以子張子貢言游之才語之以賢人之禮</span><br/>
<span class='tline' id='l25' data-llen='533:559'><a onclick="displayPageImage('KR1d0057', 'WYG', '119-2a' );" name="119-2a" class="pb">[119-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='559:582'>　則固可以已矣然猶語以聖人之禮者蓋縱言其妙</span><br/>
<span class='tline' id='l27' data-llen='582:605'>　而不絶人之進也凡此皆禮而已未至於樂故言禮</span><br/>
<span class='tline' id='l28' data-llen='605:628'>　而又繼之以樂脩身至於樂脩身之至也治民至於</span><br/>
<span class='tline' id='l29' data-llen='628:651'>　樂治之至也又言禮之所興廢而終之以辨貴賤長</span><br/>
<span class='tline' id='l30' data-llen='651:670'>　幼逺近内外莫敢相踰所以導中庸而已</span><br/>
<span class='tline' id='l31' data-llen='670:693'>　山隂陸氏曰退朝曰燕退燕曰閒言禮燕居之事也</span><br/>
<span class='tline' id='l32' data-llen='693:715'>　言詩閒居之事也燕居稱仲尼閒居稱孔子以此</span><br/>
<span class='tline' id='l33' data-llen='715:738'>仲尼燕居子張子貢言游侍縱言至於禮子曰居女三</span><br/>
<span class='tline' id='l34' data-llen='738:764'><a onclick="displayPageImage('KR1d0057', 'WYG', '119-2b' );" name="119-2b" class="pb">[119-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='764:782'>人者吾語女禮使女以禮周流無不徧也</span><br/>
<span class='tline' id='l36' data-llen='782:805'>　鄭氏曰言游言偃子游也縱言汎說事居女三人者</span><br/>
<span class='tline' id='l37' data-llen='805:822'>　三人且坐也凡與尊者言更端則起</span><br/>
<span class='tline' id='l38' data-llen='822:845'>　孔氏曰此一節論問更端三子陪侍夫子欲語以禮</span><br/>
<span class='tline' id='l39' data-llen='845:865'>　之大綱周流謂周旋流轉無不徧於天下也</span><br/>
<span class='tline' id='l40' data-llen='865:888'>　嚴陵方氏曰縱言與縱心之縱同心雖縱而不踰矩</span><br/>
<span class='tline' id='l41' data-llen='888:911'>　言雖縱而至於禮周言其不虧於一方流言其不滯</span><br/>
<span class='tline' id='l42' data-llen='911:926'>　於一曲周流則其用無所不徧</span><br/>
<span class='tline' id='l43' data-llen='926:952'><a onclick="displayPageImage('KR1d0057', 'WYG', '119-3a' );" name="119-3a" class="pb">[119-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='952:975'>　馬氏曰燕居者君子所以休息縱言至於禮所以示</span><br/>
<span class='tline' id='l45' data-llen='975:998'>　其血氣不墯而須臾不離於禮之意也君子之所謂</span><br/>
<span class='tline' id='l46' data-llen='998:1021'>　禮者非特能其事而已將有以明其義也明其禮之</span><br/>
<span class='tline' id='l47' data-llen='1021:1044'>　義則横六合而不逆而設之無不當故曰使女以禮</span><br/>
<span class='tline' id='l48' data-llen='1044:1052'>　周流無不徧</span><br/>
<span class='tline' id='l49' data-llen='1052:1075'>　山隂陸氏曰縱口之言言孔子也周流六虚夫其特</span><br/>
<span class='tline' id='l50' data-llen='1075:1089'>　易而已達於禮者蓋亦如此</span><br/>
<span class='tline' id='l51' data-llen='1089:1112'>子貢越席而對曰敢問何如子曰敬而不中禮謂之野</span><br/>
<span class='tline' id='l52' data-llen='1112:1138'><a onclick="displayPageImage('KR1d0057', 'WYG', '119-3b' );" name="119-3b" class="pb">[119-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1138:1161'>恭而不中禮謂之給勇而不中禮謂之逆子曰給奪慈</span><br/>
<span class='tline' id='l54' data-llen='1161:1164'>仁</span><br/>
<span class='tline' id='l55' data-llen='1164:1187'>　鄭氏曰對應也奪猶亂也巧言足恭之人似慈仁實</span><br/>
<span class='tline' id='l56' data-llen='1187:1206'>　鮮仁特言仁者感子貢也子貢辨近於給</span><br/>
<span class='tline' id='l57' data-llen='1206:1229'>　孔氏曰子貢問禮不譲夫子因感諭之言不中禮則</span><br/>
<span class='tline' id='l58' data-llen='1229:1252'>　於事為失野謂鄙野恭謂便僻足恭給謂捷給逆謂</span><br/>
<span class='tline' id='l59' data-llen='1252:1273'>　逆亂捷給之人貌為恭敬慈仁奪亂真慈仁也</span><br/>
<span class='tline' id='l60' data-llen='1273:1296'>　嚴陵方氏曰敬言其心恭言其貌心敬而不中禮則</span><br/>
<span class='tline' id='l61' data-llen='1296:1322'><a onclick="displayPageImage('KR1d0057', 'WYG', '119-4a' );" name="119-4a" class="pb">[119-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1322:1345'>　文辭寡故謂之野貌恭而不中禮則文辭多故謂之</span><br/>
<span class='tline' id='l63' data-llen='1345:1368'>　給勇而不中禮則以力而不以德故謂之逆給則論</span><br/>
<span class='tline' id='l64' data-llen='1368:1391'>　語所謂口給也辟席而對則與辭譲而對同義越席</span><br/>
<span class='tline' id='l65' data-llen='1391:1414'>　而對則與率爾而對同義三人侍坐之序子張為首</span><br/>
<span class='tline' id='l66' data-llen='1414:1437'>　子貢為次言游為末子張未對而子貢對焉此所以</span><br/>
<span class='tline' id='l67' data-llen='1437:1460'>　為越席也至於子張之問政以其序居首固不為越</span><br/>
<span class='tline' id='l68' data-llen='1460:1483'>　席矣言游之問禮待子貢退而又進又不為越席矣</span><br/>
<span class='tline' id='l69' data-llen='1483:1495'>　此所以特言之於子貢</span><br/>
<span class='tline' id='l70' data-llen='1495:1521'><a onclick="displayPageImage('KR1d0057', 'WYG', '119-4b' );" name="119-4b" class="pb">[119-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1521:1544'>　慶源輔氏曰越席而對已違於禮矣故以敬恭勇不</span><br/>
<span class='tline' id='l72' data-llen='1544:1567'>　中禮曉之敬而不中禮不及也恭而不中禮過也勇</span><br/>
<span class='tline' id='l73' data-llen='1567:1590'>　而不中禮失之逺矣敬恭勇皆德也然不中禮則皆</span><br/>
<span class='tline' id='l74' data-llen='1590:1613'>　陷於惡則人固不可不以禮周流無不徧也子貢之</span><br/>
<span class='tline' id='l75' data-llen='1613:1636'>　違禮則給使之也故復以給奪慈仁敎之徇外者忘</span><br/>
<span class='tline' id='l76' data-llen='1636:1655'>　内故曰禦人以口給屢憎於人不知其仁</span><br/>
<span class='tline' id='l77' data-llen='1655:1678'>　馬氏曰恭而不中禮謂之給蓋能足恭未有不能巧</span><br/>
<span class='tline' id='l78' data-llen='1678:1701'>　言者也勇而不中禮謂之逆逆者逆於道而不順於</span><br/>
<span class='tline' id='l79' data-llen='1701:1727'><a onclick="displayPageImage('KR1d0057', 'WYG', '119-5a' );" name="119-5a" class="pb">[119-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1727:1744'>　倫給奪慈仁言色取仁而行違者也</span><br/>
<span class='tline' id='l81' data-llen='1744:1767'>　山隂陸氏曰餘未有言也賜也輒當此語是故謂之</span><br/>
<span class='tline' id='l82' data-llen='1767:1771'>　給</span><br/>
<span class='tline' id='l83' data-llen='1771:1794'>　講義曰孔子嘗言巧言令色足恭鮮矣仁又以剛毅</span><br/>
<span class='tline' id='l84' data-llen='1794:1817'>　木訥為近仁信乎給之能奪慈仁也慈仁人性所有</span><br/>
<span class='tline' id='l85' data-llen='1817:1840'>　是誠實之道也以言之捷給不謹故實則無有是慈</span><br/>
<span class='tline' id='l86' data-llen='1840:1849'>　仁為給所奪矣</span><br/>
<span class='tline' id='l87' data-llen='1849:1872'>子曰師爾過而商也不及子産猶衆人之母也能食之</span><br/>
<span class='tline' id='l88' data-llen='1872:1898'><a onclick="displayPageImage('KR1d0057', 'WYG', '119-5b' );" name="119-5b" class="pb">[119-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1898:1904'>不能敎也</span><br/>
<span class='tline' id='l90' data-llen='1904:1927'>　鄭氏曰過與不及言敏鈍不同俱違禮也衆人之母</span><br/>
<span class='tline' id='l91' data-llen='1927:1950'>　言子産慈仁多不矜莊又與子張相反子産嘗以其</span><br/>
<span class='tline' id='l92' data-llen='1950:1970'>　乘車濟冬涉者而輿梁不成是慈仁亦違禮</span><br/>
<span class='tline' id='l93' data-llen='1970:1993'>　孔氏曰此經因明不中禮之人父義母慈父能敎而</span><br/>
<span class='tline' id='l94' data-llen='1993:2014'>　不能愛母則能愛而不能敎鄭註子産約孟子</span><br/>
<span class='tline' id='l95' data-llen='2014:2037'>　河南程氏曰大抵儒者潜心正道不容有差其始甚</span><br/>
<span class='tline' id='l96' data-llen='2037:2060'>　㣲其終則不可救如師也過商也不及於聖人中道</span><br/>
<span class='tline' id='l97' data-llen='2060:2086'><a onclick="displayPageImage('KR1d0057', 'WYG', '119-6a' );" name="119-6a" class="pb">[119-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2086:2109'>　師只是過於厚些商只是不及些然而厚則漸至於</span><br/>
<span class='tline' id='l99' data-llen='2109:2132'>　兼愛不及則便至於為我其過不及同出於儒者其</span><br/>
<span class='tline' id='l100' data-llen='2132:2155'>　末遂至楊墨至如楊墨亦未至於無父無君孟子推</span><br/>
<span class='tline' id='l101' data-llen='2155:2171'>　之便至於此蓋其差必至於是也</span><br/>
<span class='tline' id='l102' data-llen='2171:2194'>　延平周氏曰子張之於中道則過而子夏則不及子</span><br/>
<span class='tline' id='l103' data-llen='2194:2217'>　産之惠猶衆人之母則亦過也而又不能敎則亦不</span><br/>
<span class='tline' id='l104' data-llen='2217:2240'>　及也方其言子張子夏之不得乎中道則必以子産</span><br/>
<span class='tline' id='l105' data-llen='2240:2263'>　參之者意乎子産之於中道猶不免有類乎二子則</span><br/>
<span class='tline' id='l106' data-llen='2263:2289'><a onclick="displayPageImage('KR1d0057', 'WYG', '119-6b' );" name="119-6b" class="pb">[119-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2289:2312'>　中道之所以為難也然子張旣不得乎中道而又當</span><br/>
<span class='tline' id='l108' data-llen='2312:2335'>　時門人未嘗列之於四科孟子反以謂得聖人之一</span><br/>
<span class='tline' id='l109' data-llen='2335:2358'>　體何也夫具體而微者若仲弓之差於三子猶以為</span><br/>
<span class='tline' id='l110' data-llen='2358:2381'>　不足而不得與於其間得聖人之一體者若冉有季</span><br/>
<span class='tline' id='l111' data-llen='2381:2404'>　路猶以為有餘唯游夏在四科之末始為得之子張</span><br/>
<span class='tline' id='l112' data-llen='2404:2427'>　者又列之於游夏之後則其為人固不足議也然必</span><br/>
<span class='tline' id='l113' data-llen='2427:2450'>　以游夏與子張同為止得其一體者何也蓋抑其文</span><br/>
<span class='tline' id='l114' data-llen='2450:2473'>　學所以進德行而賤其過與不及所以貴中道也然</span><br/>
<span class='tline' id='l115' data-llen='2473:2499'><a onclick="displayPageImage('KR1d0057', 'WYG', '119-7a' );" name="119-7a" class="pb">[119-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2499:2522'>　子産之過與不及旣類於二子則荀況以謂不如管</span><br/>
<span class='tline' id='l117' data-llen='2522:2545'>　仲不亦可乎夫子産之不得中道則然而為管仲者</span><br/>
<span class='tline' id='l118' data-llen='2545:2568'>　其能不失乎中道者哉孔子於子産則曰惠人又曰</span><br/>
<span class='tline' id='l119' data-llen='2568:2591'>　有君子之道四焉於管仲則曰人也又曰如其仁如</span><br/>
<span class='tline' id='l120' data-llen='2591:2614'>　其仁是二子皆有取焉然子産為人則不如管仲管</span><br/>
<span class='tline' id='l121' data-llen='2614:2625'>　仲為己則不如子産</span><br/>
<span class='tline' id='l122' data-llen='2625:2648'>　嚴陵方氏曰子産惠而不知為政恵而已是能食之</span><br/>
<span class='tline' id='l123' data-llen='2648:2669'>　也然不知為政是不能敎也故曰猶衆人之母</span><br/>
<span class='tline' id='l124' data-llen='2669:2695'><a onclick="displayPageImage('KR1d0057', 'WYG', '119-7b' );" name="119-7b" class="pb">[119-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2695:2718'>　石林葉氏曰過與不及皆非中道而孔子不得中道</span><br/>
<span class='tline' id='l126' data-llen='2718:2741'>　而與之則琴張之狂狷或進之也食而不敎亦非善</span><br/>
<span class='tline' id='l127' data-llen='2741:2763'>　政而孔子不得君子而與之則子産之惠亦可也</span><br/>
<span class='tline' id='l128' data-llen='2763:2786'>子貢越席而對曰敢問將何以為此中者也子曰禮乎</span><br/>
<span class='tline' id='l129' data-llen='2786:2809'>禮夫禮所以制中也子貢退言游進曰敢問禮也者領</span><br/>
<span class='tline' id='l130' data-llen='2809:2820'>惡而全好者與子曰然</span><br/>
<span class='tline' id='l131' data-llen='2820:2840'>　鄭氏曰禮乎禮唯有禮也領猶治也好善也</span><br/>
<span class='tline' id='l132' data-llen='2840:2863'>　孔氏曰自此至相示而已明夫子為說禮之事凡有</span><br/>
<span class='tline' id='l133' data-llen='2863:2889'><a onclick="displayPageImage('KR1d0057', 'WYG', '119-8a' );" name="119-8a" class="pb">[119-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2889:2912'>　三節子游問禮之為體治去惡事而留全善事者與</span><br/>
<span class='tline' id='l135' data-llen='2912:2923'>　與是語辭然猶如是</span><br/>
<span class='tline' id='l136' data-llen='2923:2946'>　延平周氏曰惡而不以禮非仁也好而不以禮非仁</span><br/>
<span class='tline' id='l137' data-llen='2946:2969'>　也唯仁者為能惡而為能好而禮者乃仁人之所以</span><br/>
<span class='tline' id='l138' data-llen='2969:2979'>　領惡而全好者也</span><br/>
<span class='tline' id='l139' data-llen='2979:3002'>　馬氏曰中出於人之性而所以節性者在乎禮而已</span><br/>
<span class='tline' id='l140' data-llen='3002:3025'>　故曰夫禮所以制中惡者人之同惡好者人所同好</span><br/>
<span class='tline' id='l141' data-llen='3025:3048'>　禮因人之情在好則全之在惡則領之上言商師子</span><br/>
<span class='tline' id='l142' data-llen='3048:3074'><a onclick="displayPageImage('KR1d0057', 'WYG', '119-8b' );" name="119-8b" class="pb">[119-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3074:3096'>　産皆領惡之事下言郊社食饗賓客皆全好之事</span><br/>
<span class='tline' id='l144' data-llen='3096:3119'>　山隂陸氏曰率爾而對勇使之也越席而對知使之</span><br/>
<span class='tline' id='l145' data-llen='3119:3142'>　也子游見所以語師與賜如上所謂故曰禮也者領</span><br/>
<span class='tline' id='l146' data-llen='3142:3151'>　惡而全好者與</span><br/>
<span class='tline' id='l147' data-llen='3151:3174'>　廬陵胡氏曰制猶裁也子曰小子狂簡不知所以裁</span><br/>
<span class='tline' id='l148' data-llen='3174:3193'>　之領猶理也樂記云禮領父子君臣之節</span><br/>
<span class='tline' id='l149' data-llen='3193:3216'>　慶源輔氏曰禮所以制中亦所以風子貢之給也子</span><br/>
<span class='tline' id='l150' data-llen='3216:3239'>　貢所問者用其意夫子所荅者據其極子游蓋因夫</span><br/>
<span class='tline' id='l151' data-llen='3239:3265'><a onclick="displayPageImage('KR1d0057', 'WYG', '119-9a' );" name="119-9a" class="pb">[119-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3265:3288'>　子之言而有得於禮之用也然則好問者不如黙觀</span><br/>
<span class='tline' id='l153' data-llen='3288:3299'>　者之易𤼵也審矣</span><br/>
<span class='tline' id='l154' data-llen='3299:3322'>　金華應氏曰領謂緫攬收拾之也好惡對立一長一</span><br/>
<span class='tline' id='l155' data-llen='3322:3345'>　消惡者收斂而無餘則好者渾全而無虧矣夫禮之</span><br/>
<span class='tline' id='l156' data-llen='3345:3368'>　制中非屑屑然與惡為敵而去之也養其良心啓其</span><br/>
<span class='tline' id='l157' data-llen='3368:3391'>　善端而不善者自消矣仁者善之道也下言祭祀聘</span><br/>
<span class='tline' id='l158' data-llen='3391:3407'>　享周旋委曲焉者凡以全此而已</span><br/>
<span class='tline' id='l159' data-llen='3407:3430'>然則何如子曰郊社之義所以仁鬼神也嘗禘之禮所</span><br/>
<span class='tline' id='l160' data-llen='3430:3456'><a onclick="displayPageImage('KR1d0057', 'WYG', '119-9b' );" name="119-9b" class="pb">[119-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3456:3479'>以仁昭穆也饋奠之禮所以仁死喪也射鄉之禮所以</span><br/>
<span class='tline' id='l162' data-llen='3479:3495'>仁鄉黨也食饗之禮所以仁賓客也</span><br/>
<span class='tline' id='l163' data-llen='3495:3518'>　鄭氏曰仁猶存也凡存此者所以全善之道也郊社</span><br/>
<span class='tline' id='l164' data-llen='3518:3541'>　嘗禘饋奠存死之善者也射鄉食饗存生之善者也</span><br/>
<span class='tline' id='l165' data-llen='3541:3552'>　郊有后稷社有句龍</span><br/>
<span class='tline' id='l166' data-llen='3552:3575'>　孔氏曰仁謂仁恩相存念也註稱后稷句龍解經郊</span><br/>
<span class='tline' id='l167' data-llen='3575:3598'>　社仁鬼神之義鬼神謂人之鬼神饋奠謂人之初死</span><br/>
<span class='tline' id='l168' data-llen='3598:3616'>　設此饋食之奠射謂鄉射鄉謂鄉飲酒</span><br/>
<span class='tline' id='l169' data-llen='3616:3643'><a onclick="displayPageImage('KR1d0057', 'WYG', '119-10a' );" name="119-10a" class="pb">[119-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3643:3666'>　嚴陵方氏曰子游固知領惡全好在乎禮矣然未知</span><br/>
<span class='tline' id='l171' data-llen='3666:3689'>　所以謂之禮者果安在哉故問鬼為隂神為陽天地</span><br/>
<span class='tline' id='l172' data-llen='3689:3712'>　主乎隂陽故郊社言仁鬼神自禘而下皆言禮而特</span><br/>
<span class='tline' id='l173' data-llen='3712:3735'>　於郊社言義者蓋義者禮之所尊故特於郊社言之</span><br/>
<span class='tline' id='l174' data-llen='3735:3758'>　死喪死言其事喪言其禮也射以賔賢能鄉以序長</span><br/>
<span class='tline' id='l175' data-llen='3758:3781'>　幼鄉以大言之黨以小言之也食以養隂氣饗以養</span><br/>
<span class='tline' id='l176' data-llen='3781:3804'>　陽氣賔以君言之客以臣言之也先郊社後嘗禘尊</span><br/>
<span class='tline' id='l177' data-llen='3804:3827'>　親之序也先嘗禘後饋奠吉凶之序也先饋奠後射</span><br/>
<span class='tline' id='l178' data-llen='3827:3854'><a onclick="displayPageImage('KR1d0057', 'WYG', '119-10b' );" name="119-10b" class="pb">[119-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3854:3874'>　郷重輕之序也先射郷後食饗衆寡之序也</span><br/>
<span class='tline' id='l180' data-llen='3874:3897'>　馬氏曰郊社禘嘗饋奠之禮所以全好於其幽者也</span><br/>
<span class='tline' id='l181' data-llen='3897:3920'>　射郷食饗之禮所以全好於其明者也仁者有推恩</span><br/>
<span class='tline' id='l182' data-llen='3920:3943'>　而及之之意郊社外之祭也所以仁鬼神嘗禘内之</span><br/>
<span class='tline' id='l183' data-llen='3943:3966'>　祭也所以仁昭穆嘗禘可以言鬼神而郊社不可以</span><br/>
<span class='tline' id='l184' data-llen='3966:3989'>　言昭穆事天地主於敬故於郊社言鬼神事宗廟主</span><br/>
<span class='tline' id='l185' data-llen='3989:4012'>　於敬故於禘嘗言昭穆饋奠之禮始死者之奠也始</span><br/>
<span class='tline' id='l186' data-llen='4012:4035'>　死而致祭之則不仁此饋奠所以仁死喪也習射尚</span><br/>
<span class='tline' id='l187' data-llen='4035:4062'><a onclick="displayPageImage('KR1d0057', 'WYG', '119-11a' );" name="119-11a" class="pb">[119-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4062:4085'>　功所以使之爭習郷尚齒所以使之譲有所爭則壯</span><br/>
<span class='tline' id='l189' data-llen='4085:4108'>　者有以勵有所譲則頒白不負戴而車徒避老者此</span><br/>
<span class='tline' id='l190' data-llen='4108:4131'>　郷射之禮所以待郷黨者盡矣故曰射郷所以仁郷</span><br/>
<span class='tline' id='l191' data-llen='4131:4154'>　黨食以示其愛饗以示其敬食饗所以待賔客者盡</span><br/>
<span class='tline' id='l192' data-llen='4154:4177'>　矣然禮始於冠本於昬重於喪祭尊於朝聘和於射</span><br/>
<span class='tline' id='l193' data-llen='4177:4200'>　郷此不及冠昏者蓋冠昬在我之事在我則不可推</span><br/>
<span class='tline' id='l194' data-llen='4200:4210'>　恩及之是以不言</span><br/>
<span class='tline' id='l195' data-llen='4210:4234'>　金華應氏曰仁心𤼵於中而後禮文見於外及禮之</span><br/>
<span class='tline' id='l196' data-llen='4234:4261'><a onclick="displayPageImage('KR1d0057', 'WYG', '119-11b' );" name="119-11b" class="pb">[119-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4261:4284'>　舉而是心達焉則幽明之間咸順其序驩欣浹洽皆</span><br/>
<span class='tline' id='l198' data-llen='4284:4299'>　在吾仁中是仁之周旋暢達也</span><br/>
<span class='tline' id='l199' data-llen='4299:4322'>　延平周氏曰君子之所以事天地者尊之也以其尊</span><br/>
<span class='tline' id='l200' data-llen='4322:4345'>　之故主乎義而其所以事宗廟者親之也以其親之</span><br/>
<span class='tline' id='l201' data-llen='4345:4368'>　故主乎仁焉雖然莫非仁也施之於神則仁於幽施</span><br/>
<span class='tline' id='l202' data-llen='4368:4378'>　之於人則仁於明</span><br/>
<span class='tline' id='l203' data-llen='4378:4401'>　山隂陸氏曰夫如是可謂全矣若老莊所謂雖好而</span><br/>
<span class='tline' id='l204' data-llen='4401:4424'>　不全也蓋自相徃來觀之射郷之禮仁矣自不相謁</span><br/>
<span class='tline' id='l205' data-llen='4424:4451'><a onclick="displayPageImage('KR1d0057', 'WYG', '119-12a' );" name="119-12a" class="pb">[119-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4451:4463'>　請觀之食饗之禮仁矣</span><br/>
<span class='tline' id='l207' data-llen='4463:4486'>子曰明乎郊社之義嘗禘之禮治國其如指諸掌而已</span><br/>
<span class='tline' id='l208' data-llen='4486:4509'>乎是故以之居處有禮故長幼辨也以之閨門之内有</span><br/>
<span class='tline' id='l209' data-llen='4509:4532'>禮故三族和也以之朝廷有禮故官爵序也以之田獵</span><br/>
<span class='tline' id='l210' data-llen='4532:4555'>有禮故戎事閑也以之軍旅有禮故武功成也是故宫</span><br/>
<span class='tline' id='l211' data-llen='4555:4578'>室得其度量鼎得其象味得其時樂得其節車得其式</span><br/>
<span class='tline' id='l212' data-llen='4578:4601'>鬼神得其饗喪紀得其哀辨説得其黨官得其體政事</span><br/>
<span class='tline' id='l213' data-llen='4601:4620'>得其施加於身而錯於前凡衆之動得其冝</span><br/>
<span class='tline' id='l214' data-llen='4620:4647'><a onclick="displayPageImage('KR1d0057', 'WYG', '119-12b' );" name="119-12b" class="pb">[119-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4647:4670'>　鄭氏曰治國指諸掌言易知也郊社嘗禘尊卑之事</span><br/>
<span class='tline' id='l216' data-llen='4670:4693'>　有治國之象焉辨別也三族父子孫也凡言得者得</span><br/>
<span class='tline' id='l217' data-llen='4693:4716'>　法於禮也量豆區斗斛也味酸苦之屬也四時有所</span><br/>
<span class='tline' id='l218' data-llen='4716:4739'>　多及獻所冝也式謂載也所載有尊卑辨禮之說謂</span><br/>
<span class='tline' id='l219' data-llen='4739:4759'>　禮樂之官敎學者黨類也體尊卑異而合同</span><br/>
<span class='tline' id='l220' data-llen='4759:4782'>　孔氏曰前經明郊社等禮各有所因故此經廣明郊</span><br/>
<span class='tline' id='l221' data-llen='4782:4805'>　社嘗禘明而用之則有功又廣明諸禮所用有功諸</span><br/>
<span class='tline' id='l222' data-llen='4805:4828'>　事各得其所郊社祭天地嘗禘祭宗廟皆是事之難</span><br/>
<span class='tline' id='l223' data-llen='4828:4855'><a onclick="displayPageImage('KR1d0057', 'WYG', '119-13a' );" name="119-13a" class="pb">[119-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4855:4878'>　者能明其理則治國甚易了也三族族屬也鄭註昬</span><br/>
<span class='tline' id='l225' data-llen='4878:4901'>　禮三族謂父昆弟已昆弟子昆弟與此不同者彼謂</span><br/>
<span class='tline' id='l226' data-llen='4901:4924'>　請期恐有期喪廢昬故不同也宫室得其度謂制度</span><br/>
<span class='tline' id='l227' data-llen='4924:4947'>　髙下大小得禮之度數量鼎得其象象謂法象言斛</span><br/>
<span class='tline' id='l228' data-llen='4947:4970'>　斗之量三牲之鼎各得其禮之法象故易繫辭云以</span><br/>
<span class='tline' id='l229' data-llen='4970:4994'>　制器者尚其象案春秋左氏昭三年𫝊云齊舊四量</span><br/>
<span class='tline' id='l230' data-llen='4994:5017'>　四升為豆各自其四以登於釡註云四豆為區四區</span><br/>
<span class='tline' id='l231' data-llen='5017:5040'>　為釡又律厯志云十升為斗十斗為斛味得其時周</span><br/>
<span class='tline' id='l232' data-llen='5040:5067'><a onclick="displayPageImage('KR1d0057', 'WYG', '119-13b' );" name="119-13b" class="pb">[119-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5067:5089'>　禮食醫春多酸夏多苦秋多辛冬多鹹又獸人冬</span><br/>
<span class='tline' id='l234' data-llen='5089:5112'>　獻狼夏獻麋是也樂得其節謂樂曲之節車得其式</span><br/>
<span class='tline' id='l235' data-llen='5112:5135'>　言所乘之車各得其所載之尊卑鬼神得其饗謂天</span><br/>
<span class='tline' id='l236' data-llen='5135:5158'>　神人鬼各得其饗食也喪紀謂五服親疏各得其哀</span><br/>
<span class='tline' id='l237' data-llen='5158:5181'>　情也辨說謂分辨論說詩書禮樂之等各得其黨類</span><br/>
<span class='tline' id='l238' data-llen='5181:5204'>　不乖事之義理官得其體謂設官分職各得其尊卑</span><br/>
<span class='tline' id='l239' data-llen='5204:5227'>　之體猶若長官與屬官亦尊卑異而共掌一事政事</span><br/>
<span class='tline' id='l240' data-llen='5227:5250'>　言布政治事各得所施之處加於身而錯於前凡衆</span><br/>
<span class='tline' id='l241' data-llen='5250:5277'><a onclick="displayPageImage('KR1d0057', 'WYG', '119-14a' );" name="119-14a" class="pb">[119-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5277:5300'>　之動得其冝合結用禮之功也錯置也衆謂萬事也</span><br/>
<span class='tline' id='l243' data-llen='5300:5322'>　以禮加身而錯之於前萬事動用皆得其所冝也</span><br/>
<span class='tline' id='l244' data-llen='5322:5345'>　横渠張氏曰知禘嘗之禮郊社之義治國如置諸掌</span><br/>
<span class='tline' id='l245' data-llen='5345:5368'>　經不正則於此必致疑不知所以為大若虚器然茍</span><br/>
<span class='tline' id='l246' data-llen='5368:5391'>　能體經自然皆知是實學若觀於郷必親行之乃知</span><br/>
<span class='tline' id='l247' data-llen='5391:5401'>　王道之易以為實</span><br/>
<span class='tline' id='l248' data-llen='5401:5424'>　嚴陵方氏曰郊社嘗禘莫非道也茍明乎道矣則治</span><br/>
<span class='tline' id='l249' data-llen='5424:5447'>　國之理灼然可見如指諸掌豈為過哉居言其常居</span><br/>
<span class='tline' id='l250' data-llen='5447:5474'><a onclick="displayPageImage('KR1d0057', 'WYG', '119-14b' );" name="119-14b" class="pb">[119-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5474:5497'>　處言其暫處田以所取之利言之獵以所獲之物言</span><br/>
<span class='tline' id='l252' data-llen='5497:5520'>　之室有奥阼席有上下所謂居處有禮也故長幼辨</span><br/>
<span class='tline' id='l253' data-llen='5520:5543'>　父父子子兄兄弟弟夫夫婦婦所謂閨門有禮也故</span><br/>
<span class='tline' id='l254' data-llen='5543:5566'>　三族和設官分職列爵分土所謂朝廷有禮也故官</span><br/>
<span class='tline' id='l255' data-llen='5566:5589'>　爵序春蒐夏苗秋獮冬狩所謂田獵有禮也故戎事</span><br/>
<span class='tline' id='l256' data-llen='5589:5612'>　閑進退有度左右有局所謂軍旅有禮也故武功成</span><br/>
<span class='tline' id='l257' data-llen='5612:5635'>　或曰戎事或曰武功何也以器言則曰戎以道言則</span><br/>
<span class='tline' id='l258' data-llen='5635:5658'>　曰武器之所用者小而道之所致者大故於事則曰</span><br/>
<span class='tline' id='l259' data-llen='5658:5685'><a onclick="displayPageImage('KR1d0057', 'WYG', '119-15a' );" name="119-15a" class="pb">[119-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5685:5708'>　戎於功則曰武戎事閑然後武功成固其序也然月</span><br/>
<span class='tline' id='l261' data-llen='5708:5731'>　令言兵戎不起者對兵言之則為事對武言之亦器</span><br/>
<span class='tline' id='l262' data-llen='5731:5754'>　而已戎事閑於無事之時故於田獵言之武功成於</span><br/>
<span class='tline' id='l263' data-llen='5754:5777'>　尚功之日故於軍旅言之此小大之别也所謂閑者</span><br/>
<span class='tline' id='l264' data-llen='5777:5800'>　習也所謂三族者以易家人言之故知其為父子兄</span><br/>
<span class='tline' id='l265' data-llen='5800:5823'>　弟夫婦父子合尊卑而為族兄弟合長幼而為族夫</span><br/>
<span class='tline' id='l266' data-llen='5823:5846'>　婦合内外而為族合是三者皆有相與禦侮之道故</span><br/>
<span class='tline' id='l267' data-llen='5846:5869'>　也鄭氏釋經與小宗伯皆以為父子孫釋士昬禮又</span><br/>
<span class='tline' id='l268' data-llen='5869:5896'><a onclick="displayPageImage('KR1d0057', 'WYG', '119-15b' );" name="119-15b" class="pb">[119-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5896:5919'>　以為三者之昆弟釋莊子者又以為父母妻子族皆</span><br/>
<span class='tline' id='l270' data-llen='5919:5942'>　失之矣宫室若魯莊公之丹楹刻桷臧文仲之山節</span><br/>
<span class='tline' id='l271' data-llen='5942:5965'>　藻梲蓋失其度故也量左為升以象陽之所升右為</span><br/>
<span class='tline' id='l272' data-llen='5965:5988'>　合以象隂之所合仰者為斛以象顯而有所承覆者</span><br/>
<span class='tline' id='l273' data-llen='5988:6011'>　為斗以象隠而有所庇外圜其形動以天也外方其</span><br/>
<span class='tline' id='l274' data-llen='6011:6034'>　行靜以地也鼎口在上以象有所受乎上足在下以</span><br/>
<span class='tline' id='l275' data-llen='6034:6057'>　象有所立乎下大者為鼐揜者為鼒足竒其數㕘乎</span><br/>
<span class='tline' id='l276' data-llen='6057:6080'>　天也耳偶其數兩乎地也易曰以制器者尚其象蓋</span><br/>
<span class='tline' id='l277' data-llen='6080:6107'><a onclick="displayPageImage('KR1d0057', 'WYG', '119-16a' );" name="119-16a" class="pb">[119-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6107:6130'>　謂是矣然其器疏以達者所以象春其器高以粗者</span><br/>
<span class='tline' id='l279' data-llen='6130:6153'>　所以象夏㢘以深之象秋閎以奄之象冬器固無適</span><br/>
<span class='tline' id='l280' data-llen='6153:6176'>　而非象也止以量鼎為言者蓋量為器之大者鼎為</span><br/>
<span class='tline' id='l281' data-llen='6176:6199'>　器之重者大者重者得其象則小者輕者從可知陽</span><br/>
<span class='tline' id='l282' data-llen='6199:6222'>　而不散隂而不宻剛氣不怒柔氣不懾所謂樂得其</span><br/>
<span class='tline' id='l283' data-llen='6222:6245'>　節也車得其式者作之乗之皆得其式也有六等之</span><br/>
<span class='tline' id='l284' data-llen='6245:6268'>　數此作車之得其式也辨五路之用此乗車之得其</span><br/>
<span class='tline' id='l285' data-llen='6268:6291'>　式也式者用節之謂也鬼神得其饗者若天神皆降</span><br/>
<span class='tline' id='l286' data-llen='6291:6318'><a onclick="displayPageImage('KR1d0057', 'WYG', '119-16b' );" name="119-16b" class="pb">[119-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6318:6342'>　地示皆出可得而禮是矣喪紀得其哀者或𤼵於容</span><br/>
<span class='tline' id='l288' data-llen='6342:6368'>　體或𤼵於聲音或𤼵於言語飲食或𤼵於居處衣服</span><br/>
<span class='tline' id='l289' data-llen='6368:6391'>　而各得其哀也辨說得其黨若在官言官在府言府</span><br/>
<span class='tline' id='l290' data-llen='6391:6414'>　在庫言庫在朝言朝之類是矣官得其體者若天官</span><br/>
<span class='tline' id='l291' data-llen='6414:6437'>　掌邦治地官掌邦敎春官掌邦禮夏官掌邦政之類</span><br/>
<span class='tline' id='l292' data-llen='6437:6460'>　各得其體是矣政事得其施者若施典于邦國施則</span><br/>
<span class='tline' id='l293' data-llen='6460:6483'>　于都鄙施法于官府之類各有所施是矣自宫室得</span><br/>
<span class='tline' id='l294' data-llen='6483:6506'>　其度而下皆以本於禮故能各有所得焉加於身則</span><br/>
<span class='tline' id='l295' data-llen='6506:6533'><a onclick="displayPageImage('KR1d0057', 'WYG', '119-17a' );" name="119-17a" class="pb">[119-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6533:6556'>　以禮加於身也錯於前則以禮錯於前也無所不用</span><br/>
<span class='tline' id='l297' data-llen='6556:6579'>　禮故動皆得其冝也所謂凡衆者衆則不一凡則總</span><br/>
<span class='tline' id='l298' data-llen='6579:6588'>　而一之之詞也</span><br/>
<span class='tline' id='l299' data-llen='6588:6611'>　馬氏曰郊社所以事天地而義藏於其中嘗禘所以</span><br/>
<span class='tline' id='l300' data-llen='6611:6634'>　事宗廟而禮陳於其外因義以設禮因禮以考義神</span><br/>
<span class='tline' id='l301' data-llen='6634:6657'>　而明之存乎人則治國其如示諸掌乎推而通之以</span><br/>
<span class='tline' id='l302' data-llen='6657:6679'>　至於加於身而錯於前凡衆之動無不得其冝也</span><br/>
<span class='tline' id='l303' data-llen='6679:6702'>　石林葉氏曰人莫不有所居凡所遇之地與所安之</span><br/>
<span class='tline' id='l304' data-llen='6702:6729'><a onclick="displayPageImage('KR1d0057', 'WYG', '119-17b' );" name="119-17b" class="pb">[119-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6729:6752'>　地皆居處也其禮義於閨門故尚齒則言長幼尚親</span><br/>
<span class='tline' id='l306' data-llen='6752:6775'>　則言三族見於戰伐攻取所謂軍旅也其禮義於田</span><br/>
<span class='tline' id='l307' data-llen='6775:6798'>　獵故習其坐作進退則言戎事獻俘執馘則曰武功</span><br/>
<span class='tline' id='l308' data-llen='6798:6821'>　至於朝廷則序爵下賢之地止於官爵序而已矣宫</span><br/>
<span class='tline' id='l309' data-llen='6821:6844'>　室者居其身也有所居而不可無所養故量鼎與味</span><br/>
<span class='tline' id='l310' data-llen='6844:6867'>　養其身也有其養不可無所安故樂安其心車安其</span><br/>
<span class='tline' id='l311' data-llen='6867:6890'>　行也自宫室而車安其行則奉身者已備故幽而事</span><br/>
<span class='tline' id='l312' data-llen='6890:6913'>　鬼神饗則受福明而治喪紀哀不滅性出而從辨說</span><br/>
<span class='tline' id='l313' data-llen='6913:6940'><a onclick="displayPageImage('KR1d0057', 'WYG', '119-18a' );" name="119-18a" class="pb">[119-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6940:6963'>　則不失人以至居官則不失為政之體政事則不失</span><br/>
<span class='tline' id='l315' data-llen='6963:6986'>　先後之施舉而措之衆動無不當於理亦禮之達者</span><br/>
<span class='tline' id='l316' data-llen='6986:6990'>　歟</span><br/>
<span class='tline' id='l317' data-llen='6990:7013'>　長樂陳氏曰禮樂之於天下未嘗不相為終始故禮</span><br/>
<span class='tline' id='l318' data-llen='7013:7036'>　得樂然後和樂得禮然後節故孔子曰樂也者節也</span><br/>
<span class='tline' id='l319' data-llen='7036:7059'>　樂得其節則政事得其施樂失其節則政事失其施</span><br/>
<span class='tline' id='l320' data-llen='7059:7082'>　是聲音之道未嘗不與政通也故審聲以知音審音</span><br/>
<span class='tline' id='l321' data-llen='7082:7099'>　以知樂審樂以知政舎君子何以哉</span><br/>
<span class='tline' id='l322' data-llen='7099:7126'><a onclick="displayPageImage('KR1d0057', 'WYG', '119-18b' );" name="119-18b" class="pb">[119-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7126:7149'>　山隂陸氏曰車得其式若式商容之閭之類辨說得</span><br/>
<span class='tline' id='l324' data-llen='7149:7172'>　其黨茍非真質雖有妙斵無所施焉官得其體若宰</span><br/>
<span class='tline' id='l325' data-llen='7172:7194'>　相不親小事之類政事得其施若上先下後之類</span><br/>
<span class='tline' id='l326' data-llen='7194:7217'>子曰禮者何也即事之治也君子有其事必有其治治</span><br/>
<span class='tline' id='l327' data-llen='7217:7240'>國而無禮譬猶瞽之無相與倀倀乎其何之譬如終夜</span><br/>
<span class='tline' id='l328' data-llen='7240:7263'>有求於幽室之中非燭何見若無禮則手足無所錯耳</span><br/>
<span class='tline' id='l329' data-llen='7263:7286'>目無所加進退揖譲無所制是故以之居處長幼失其</span><br/>
<span class='tline' id='l330' data-llen='7286:7309'>别閨門三族失其和朝廷官爵失其序田獵戎事失其</span><br/>
<span class='tline' id='l331' data-llen='7309:7336'><a onclick="displayPageImage('KR1d0057', 'WYG', '119-19a' );" name="119-19a" class="pb">[119-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7336:7359'>䇿軍旅武功失其制宫室失其度量鼎失其象味失其</span><br/>
<span class='tline' id='l333' data-llen='7359:7382'>時樂失其節車失其式鬼神失其饗喪紀失其哀辨說</span><br/>
<span class='tline' id='l334' data-llen='7382:7405'>失其黨官失其體政事失其施加於身而錯於前凡衆</span><br/>
<span class='tline' id='l335' data-llen='7405:7422'>之動失其冝如此則無以祖洽於衆也</span><br/>
<span class='tline' id='l336' data-llen='7422:7445'>　鄭氏曰凡言失者無禮故也策謀也祖始也洽合也</span><br/>
<span class='tline' id='l337' data-llen='7445:7462'>　言失禮無以為衆倡始無以合和衆</span><br/>
<span class='tline' id='l338' data-llen='7462:7485'>　孔氏曰前經明諸事得禮則有其功此經明諸事失</span><br/>
<span class='tline' id='l339' data-llen='7485:7508'>　禮則其事有害夫子更自設問云禮者何也即事之</span><br/>
<span class='tline' id='l340' data-llen='7508:7535'><a onclick="displayPageImage('KR1d0057', 'WYG', '119-19b' );" name="119-19b" class="pb">[119-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7535:7558'>　治言萬物之治皆由禮瞽謂無目相謂扶相言治國</span><br/>
<span class='tline' id='l342' data-llen='7558:7581'>　無禮譬猶瞽者無人扶相倀倀乎何所之適以之居</span><br/>
<span class='tline' id='l343' data-llen='7581:7604'>　處以下皆謂無禮有失飜前經得禮之事別即辨也</span><br/>
<span class='tline' id='l344' data-llen='7604:7627'>　前云閑戎事失其謀則不能閑暇也武功前云成由</span><br/>
<span class='tline' id='l345' data-llen='7627:7650'>　不成故失其制也失施若春行夏令之屬每事如此</span><br/>
<span class='tline' id='l346' data-llen='7650:7672'>　則為君上失德不可為衆人倡始而使和合者也</span><br/>
<span class='tline' id='l347' data-llen='7672:7695'>　嚴陵方氏曰即者取之以為己之謂也取是事而治</span><br/>
<span class='tline' id='l348' data-llen='7695:7718'>　之以是禮故曰即事之治以譬瞽之相幽室之燭焉</span><br/>
<span class='tline' id='l349' data-llen='7718:7745'><a onclick="displayPageImage('KR1d0057', 'WYG', '119-20a' );" name="119-20a" class="pb">[119-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7745:7768'>　相者相步也倀倀者無所如之貌也手足在下故以</span><br/>
<span class='tline' id='l351' data-llen='7768:7791'>　錯言之耳目在上故以加言之進退揖譲不可過故</span><br/>
<span class='tline' id='l352' data-llen='7791:7814'>　以制言之祖言有所繼洽言有所和經曰禮為可繼</span><br/>
<span class='tline' id='l353' data-llen='7814:7826'>　也易曰嘉㑹足以合禮</span><br/>
<span class='tline' id='l354' data-llen='7826:7849'>　山陰陸氏曰耳目無所加不知所以給視聽也祖洽</span><br/>
<span class='tline' id='l355' data-llen='7849:7872'>　於衆祖謂如祖迎之祖無以祖洽猶言無以合離於</span><br/>
<span class='tline' id='l356' data-llen='7872:7876'>　衆</span><br/>
<span class='tline' id='l357' data-llen='7876:7899'>子曰慎聽之女三人者吾語女禮猶有九焉大饗有四</span><br/>
<span class='tline' id='l358' data-llen='7899:7926'><a onclick="displayPageImage('KR1d0057', 'WYG', '119-20b' );" name="119-20b" class="pb">[119-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7926:7949'>焉茍知此矣雖在畎畝之中事之聖人已兩君相見揖</span><br/>
<span class='tline' id='l360' data-llen='7949:7972'>譲而入門入門而縣興揖譲而升堂升堂而樂闋下管</span><br/>
<span class='tline' id='l361' data-llen='7972:7995'>象武夏籥序興陳其薦俎序其禮樂備其百官如此而</span><br/>
<span class='tline' id='l362' data-llen='7995:8018'>后君子知仁焉行中規還中矩和鸞中采齊客出以雍</span><br/>
<span class='tline' id='l363' data-llen='8018:8041'>徹以振羽是故君子無物而不在禮矣入門而金作示</span><br/>
<span class='tline' id='l364' data-llen='8041:8064'>情也升歌清廟示德也下而管象示事也是故古之君</span><br/>
<span class='tline' id='l365' data-llen='8064:8081'>子不必親相與言也以禮樂相示而已</span><br/>
<span class='tline' id='l366' data-llen='8081:8104'>　鄭氏曰猶有九焉吾所欲語女餘有九也但大饗有</span><br/>
<span class='tline' id='l367' data-llen='8104:8131'><a onclick="displayPageImage('KR1d0057', 'WYG', '119-21a' );" name="119-21a" class="pb">[119-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8131:8154'>　四大饗謂饗諸侯来朝者也四者謂金再作升歌清</span><br/>
<span class='tline' id='l369' data-llen='8154:8177'>　廟下管象也事之謂立置於位也聖人已者是聖人</span><br/>
<span class='tline' id='l370' data-llen='8177:8200'>　也縣興金作也金再作者獻主君又作也下謂堂下</span><br/>
<span class='tline' id='l371' data-llen='8200:8223'>　也象武武舞也夏籥文舞也序更也堂下吹管舞文</span><br/>
<span class='tline' id='l372' data-llen='8223:8246'>　武之樂更起也知仁焉知禮樂所存也采齊雍振羽</span><br/>
<span class='tline' id='l373' data-llen='8246:8269'>　皆樂章也振羽振鷺及雍金作示情也賔主人各以</span><br/>
<span class='tline' id='l374' data-llen='8269:8292'>　情相示也金性内明象人情也示德相示以德也清</span><br/>
<span class='tline' id='l375' data-llen='8292:8315'>　廟頌文王之德示事相示以事也武象武王之大事</span><br/>
<span class='tline' id='l376' data-llen='8315:8342'><a onclick="displayPageImage('KR1d0057', 'WYG', '119-21b' );" name="119-21b" class="pb">[119-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8342:8346'>　也</span><br/>
<span class='tline' id='l378' data-llen='8346:8369'>　孔氏曰前經子游問禮孔子特為説之自此以下孔</span><br/>
<span class='tline' id='l379' data-llen='8369:8392'>　子總為三人說禮之大意但於禮之内大饗為重故</span><br/>
<span class='tline' id='l380' data-llen='8392:8415'>　此經特明之言上經所説禮外猶有九事九事之中</span><br/>
<span class='tline' id='l381' data-llen='8415:8438'>　兩君相見大饗有四四者謂賔初入門而縣興揖譲</span><br/>
<span class='tline' id='l382' data-llen='8438:8461'>　而升堂主人獻賔賔飲訖而樂闋一也賔酢主人金</span><br/>
<span class='tline' id='l383' data-llen='8461:8484'>　奏再作主人飲畢而樂闋二也至工入升歌清廟三</span><br/>
<span class='tline' id='l384' data-llen='8484:8507'>　也歌畢堂下管象武四也誠能知此四事其身雖在</span><br/>
<span class='tline' id='l385' data-llen='8507:8534'><a onclick="displayPageImage('KR1d0057', 'WYG', '119-22a' );" name="119-22a" class="pb">[119-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8534:8557'>　畎畝之中衆人奉而事之立置於位戴以為君則是</span><br/>
<span class='tline' id='l387' data-llen='8557:8580'>　聖人也縣興謂鐘磬興而動作謂金奏作也下管象</span><br/>
<span class='tline' id='l388' data-llen='8580:8603'>　武之上少升歌清廟一句下文旣詳故略之夏籥序</span><br/>
<span class='tline' id='l389' data-llen='8603:8626'>　興謂初時管中吹象武之曲已後與夏籥文舞次序</span><br/>
<span class='tline' id='l390' data-llen='8626:8649'>　更逓而興故鄭云舞文武之樂更起也於是陳列薦</span><br/>
<span class='tline' id='l391' data-llen='8649:8672'>　俎次序禮樂備其百官此重賛揚在上之事君子見</span><br/>
<span class='tline' id='l392' data-llen='8672:8695'>　上大饗四焉知禮樂所存在也行中規至徹以振羽</span><br/>
<span class='tline' id='l393' data-llen='8695:8718'>　五事通前四事為九也前四事義廣意深故特明於</span><br/>
<span class='tline' id='l394' data-llen='8718:8745'><a onclick="displayPageImage('KR1d0057', 'WYG', '119-22b' );" name="119-22b" class="pb">[119-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8745:8768'>　上五事周旋揖譲其理淺露故別於下行中規謂曲</span><br/>
<span class='tline' id='l396' data-llen='8768:8791'>　行配前為五還中矩謂方行通前為六和鸞中采齊</span><br/>
<span class='tline' id='l397' data-llen='8791:8814'>　采齊樂章名謂出門迎賔和鸞之聲中采齊之曲通</span><br/>
<span class='tline' id='l398' data-llen='8814:8837'>　前為七客出以雍雍詩篇名言客出時歌雍以送之</span><br/>
<span class='tline' id='l399' data-llen='8837:8860'>　通前為八徹以振羽振羽樂章名言禮畢徹器歌振</span><br/>
<span class='tline' id='l400' data-llen='8860:8883'>　鷺通前為九無物不在禮言萬事皆在於禮也入門</span><br/>
<span class='tline' id='l401' data-llen='8883:8906'>　而金作覆上縣興之文主人獻賔而作金是主人示</span><br/>
<span class='tline' id='l402' data-llen='8906:8929'>　賓以恩情賔酢主人而作金是賔示主人以敬情是</span><br/>
<span class='tline' id='l403' data-llen='8929:8956'><a onclick="displayPageImage('KR1d0057', 'WYG', '119-23a' );" name="119-23a" class="pb">[119-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8956:8979'>　示情也升歌清廟亦覆說上文上文不載頌文王之</span><br/>
<span class='tline' id='l405' data-llen='8979:9002'>　德故云示德也下而管象覆釋前文下管象武也象</span><br/>
<span class='tline' id='l406' data-llen='9002:9025'>　謂武王伐紂之樂示王業之大事也古之君子相朝</span><br/>
<span class='tline' id='l407' data-llen='9025:9048'>　㑹不必親自以事相與丁寧而言但以禮樂㣲相示</span><br/>
<span class='tline' id='l408' data-llen='9048:9071'>　語依違而已案盧氏曰大饗有九者揖譲入門一也</span><br/>
<span class='tline' id='l409' data-llen='9071:9094'>　入門縣興二也揖譲升堂三也升堂樂闋四也下管</span><br/>
<span class='tline' id='l410' data-llen='9094:9117'>　象武五也夏籥序興六也陳其薦俎七也序其禮樂</span><br/>
<span class='tline' id='l411' data-llen='9117:9139'>　八也備其百官九也王氏曰大饗九者揖譲入門</span><br/>
<span class='tline' id='l412' data-llen='9139:9166'><a onclick="displayPageImage('KR1d0057', 'WYG', '119-23b' );" name="119-23b" class="pb">[119-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9166:9189'>　至升堂一也升堂樂闋二也下管象武夏籥序興三</span><br/>
<span class='tline' id='l414' data-llen='9189:9212'>　也陳其薦俎序其禮樂備其百官四也下五事與鄭</span><br/>
<span class='tline' id='l415' data-llen='9212:9216'>　同</span><br/>
<span class='tline' id='l416' data-llen='9216:9239'>　嚴陵方氏曰九禮大饗之所兼有然此止言有四何</span><br/>
<span class='tline' id='l417' data-llen='9239:9262'>　也蓋四者之禮饗之大者然後有之苟知此矣雖在</span><br/>
<span class='tline' id='l418' data-llen='9262:9285'>　畎畝之中事之聖人已者蓋知此則知禮樂之情者</span><br/>
<span class='tline' id='l419' data-llen='9285:9308'>　也知禮樂之情者能作作者之謂聖故雖在畎畝之</span><br/>
<span class='tline' id='l420' data-llen='9308:9331'>　中人之所事必以聖人事之也兩君相見其禮所以</span><br/>
<span class='tline' id='l421' data-llen='9331:9358'><a onclick="displayPageImage('KR1d0057', 'WYG', '119-24a' );" name="119-24a" class="pb">[119-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9358:9381'>　為大者若以饗禮養老之饗與春饗孤子之饗則其</span><br/>
<span class='tline' id='l423' data-llen='9381:9404'>　禮為小故也亦見大饗不問卜解揖譲而入門者接</span><br/>
<span class='tline' id='l424' data-llen='9404:9427'>　之以禮也入門而縣興者接之以樂也縣謂軒縣也</span><br/>
<span class='tline' id='l425' data-llen='9427:9450'>　揖譲而升堂升堂而樂闋者即郊特牲所謂卒爵而</span><br/>
<span class='tline' id='l426' data-llen='9450:9473'>　樂闋是也蓋升堂所以受爵也卒爵則升堂可知其</span><br/>
<span class='tline' id='l427' data-llen='9473:9496'>　言亦互相備也象即詩所謂象舞也武即詩所謂大</span><br/>
<span class='tline' id='l428' data-llen='9496:9519'>　武也並見明堂位解夏即明堂位所謂大夏也以文</span><br/>
<span class='tline' id='l429' data-llen='9519:9542'>　舞必執羽籥故謂之夏籥此止言籥者主律言之故</span><br/>
<span class='tline' id='l430' data-llen='9542:9569'><a onclick="displayPageImage('KR1d0057', 'WYG', '119-24b' );" name="119-24b" class="pb">[119-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9569:9592'>　也後言升歌清廟而此不言者以升堂見之故也此</span><br/>
<span class='tline' id='l432' data-llen='9592:9615'>　言夏籥序興而後不言者以管象見之故也蓋升堂</span><br/>
<span class='tline' id='l433' data-llen='9615:9638'>　則升歌可知管象以示事夏籥亦以示事而已且象</span><br/>
<span class='tline' id='l434' data-llen='9638:9661'>　武者文武之樂夏籥者夏禹之樂先時王之樂而後</span><br/>
<span class='tline' id='l435' data-llen='9661:9684'>　及於先王之樂則自近以及遠不失其序故特曰序</span><br/>
<span class='tline' id='l436' data-llen='9684:9707'>　興也俎以薦牲體於上故謂之薦序其禮樂備其百</span><br/>
<span class='tline' id='l437' data-llen='9707:9730'>　官以見其有加而無已有隆而無殺也如此而後君</span><br/>
<span class='tline' id='l438' data-llen='9730:9753'>　子知仁者孔子曰人而不仁如禮何人而不仁如樂</span><br/>
<span class='tline' id='l439' data-llen='9753:9780'><a onclick="displayPageImage('KR1d0057', 'WYG', '119-25a' );" name="119-25a" class="pb">[119-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9780:9803'>　何非謂是歟行中規者謂趨前而行也還中矩者謂</span><br/>
<span class='tline' id='l441' data-llen='9803:9826'>　轉後而還也趨前則疾疾或失於不曲故欲中規中</span><br/>
<span class='tline' id='l442' data-llen='9826:9849'>　規則圜而曲矣轉後則緩緩或失於不直故欲中矩</span><br/>
<span class='tline' id='l443' data-llen='9849:9872'>　中矩則方而直矣與玉藻言周旋中規折還中矩文</span><br/>
<span class='tline' id='l444' data-llen='9872:9895'>　雖同而意則異焉且行有動意圜者同故中規還有</span><br/>
<span class='tline' id='l445' data-llen='9895:9918'>　止意方者止故中矩也和鸞中采齊言聲之所中如</span><br/>
<span class='tline' id='l446' data-llen='9918:9941'>　此並見玉藻解主人肅客客出以雍則客之出也猶</span><br/>
<span class='tline' id='l447' data-llen='9941:9964'>　歌以雍焉且見客之能雍非特於來時而已振鷺詩</span><br/>
<span class='tline' id='l448' data-llen='9964:9991'><a onclick="displayPageImage('KR1d0057', 'WYG', '119-25b' );" name="119-25b" class="pb">[119-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9991:10014'>　曰在彼無惡在此無斁徹以振羽則於器之徹也猶</span><br/>
<span class='tline' id='l450' data-llen='10014:10037'>　歌以振羽焉且見主之無斁非特於在此之時而已</span><br/>
<span class='tline' id='l451' data-llen='10037:10060'>　且雝禘大祖之詩也其用為大故歌之以送客焉振</span><br/>
<span class='tline' id='l452' data-llen='10060:10083'>　鷺助祭之詩也其用為小故歌之以徹器而已此重</span><br/>
<span class='tline' id='l453' data-llen='10083:10106'>　輕之别也二詩本以禘大祖與助祭而又用之於此</span><br/>
<span class='tline' id='l454' data-llen='10106:10129'>　者猶之鹿鳴本以燕羣臣而又用之於郷飲酒也然</span><br/>
<span class='tline' id='l455' data-llen='10129:10152'>　論語言以雍徹其用與此不同又何也蓋彼所言者</span><br/>
<span class='tline' id='l456' data-llen='10152:10175'>　天子饗神之事此所言者諸侯饗賔之事故諸侯所</span><br/>
<span class='tline' id='l457' data-llen='10175:10202'><a onclick="displayPageImage('KR1d0057', 'WYG', '119-26a' );" name="119-26a" class="pb">[119-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10202:10225'>　用之大者天子止用之於小焉此所以不同入門而</span><br/>
<span class='tline' id='l459' data-llen='10225:10248'>　金作示情也與禮器言金次之見情同義升歌清廟</span><br/>
<span class='tline' id='l460' data-llen='10248:10271'>　下而管象與明堂位所言同義示情者欲賔主以情</span><br/>
<span class='tline' id='l461' data-llen='10271:10294'>　相接也示德者欲賔主以德相譲也示事者欲賔主</span><br/>
<span class='tline' id='l462' data-llen='10294:10317'>　以事相成也夫始相見彼此之情慮難以通故金作</span><br/>
<span class='tline' id='l463' data-llen='10317:10340'>　於入門之時以示之示其情矣又不可不將之以德</span><br/>
<span class='tline' id='l464' data-llen='10340:10363'>　故升歌清廟以示之示其德矣又不可不輔之以事</span><br/>
<span class='tline' id='l465' data-llen='10363:10386'>　故下而管象以示之若是則目擊而道存聲不容而</span><br/>
<span class='tline' id='l466' data-llen='10386:10413'><a onclick="displayPageImage('KR1d0057', 'WYG', '119-26b' );" name="119-26b" class="pb">[119-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10413:10436'>　黙喻矣故曰古之君子不必親相與言也以禮樂相</span><br/>
<span class='tline' id='l468' data-llen='10436:10459'>　示而已所謂九禮者揖譲而入門入門而縣興一也</span><br/>
<span class='tline' id='l469' data-llen='10459:10478'>　揖譲而升堂升堂而樂闋二也餘同王肅</span><br/>
<span class='tline' id='l470' data-llen='10478:10501'>　延平周氏曰揖譲而入門則復揖譲而升堂入門而</span><br/>
<span class='tline' id='l471' data-llen='10501:10524'>　縣興則升堂而樂闋何也禮本人之所強故以進為</span><br/>
<span class='tline' id='l472' data-llen='10524:10547'>　文而樂本人之所樂故以反為文也樂旣闋矣則堂</span><br/>
<span class='tline' id='l473' data-llen='10547:10570'>　下奏象與武象與武旣奏矣則執夏執籥而舞者皆</span><br/>
<span class='tline' id='l474' data-llen='10570:10593'>　以序興簡兮之詩先言方將萬舞次言左手執籥右</span><br/>
<span class='tline' id='l475' data-llen='10593:10620'><a onclick="displayPageImage('KR1d0057', 'WYG', '119-27a' );" name="119-27a" class="pb">[119-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10620:10643'>　手秉翟其序與此同意如此而后君子知仁者孔子</span><br/>
<span class='tline' id='l477' data-llen='10643:10666'>　曰人而不仁如禮何人而不仁如樂何孟子曰仁之</span><br/>
<span class='tline' id='l478' data-llen='10666:10689'>　實事親是也義之實從兄是也禮之實節文斯二者</span><br/>
<span class='tline' id='l479' data-llen='10689:10712'>　樂之實樂斯二者是禮樂之所以為禮樂者以其仁</span><br/>
<span class='tline' id='l480' data-llen='10712:10735'>　也今兩君相見以禮樂為主則又將㳂禮樂以知仁</span><br/>
<span class='tline' id='l481' data-llen='10735:10758'>　也金主義而兩君相見其情亦主乎義故入門而金</span><br/>
<span class='tline' id='l482' data-llen='10758:10781'>　作示禮也升歌清廟示其德之能秉於天子也故詩</span><br/>
<span class='tline' id='l483' data-llen='10781:10804'>　謂秉文之德下而管象示其事之可致於禎祥也故</span><br/>
<span class='tline' id='l484' data-llen='10804:10831'><a onclick="displayPageImage('KR1d0057', 'WYG', '119-27b' );" name="119-27b" class="pb">[119-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10831:10854'>　詩謂維周之楨古之君子所以不必親相與言而其</span><br/>
<span class='tline' id='l486' data-llen='10854:10868'>　意自傳者以禮樂相示而已</span><br/>
<span class='tline' id='l487' data-llen='10868:10891'>　山隂陸氏曰一清廟二象三雍四振羽五肆夏六采</span><br/>
<span class='tline' id='l488' data-llen='10891:10914'>　齊七武八夏九籥此無肆夏而知其然者以言行中</span><br/>
<span class='tline' id='l489' data-llen='10914:10937'>　規還中矩而玉藻行以肆夏知之也熊氏云勺籥也</span><br/>
<span class='tline' id='l490' data-llen='10937:10960'>　則籥蓋舞勺武武也籥文也夏文武之中也大饗有</span><br/>
<span class='tline' id='l491' data-llen='10960:10983'>　四者一清廟二象三雍四振羽蓋唯魯與二王之後</span><br/>
<span class='tline' id='l492' data-llen='10983:11006'>　大饗而後有之故其言如此據文王世子天子視學</span><br/>
<span class='tline' id='l493' data-llen='11006:11033'><a onclick="displayPageImage('KR1d0057', 'WYG', '119-28a' );" name="119-28a" class="pb">[119-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='11033:11056'>　登歌清廟下管象舞大武祭統大嘗禘升歌清廟下</span><br/>
<span class='tline' id='l495' data-llen='11056:11079'>　管象朱干玉戚以舞大武八佾以舞大夏此天子之</span><br/>
<span class='tline' id='l496' data-llen='11079:11102'>　樂也然則燕禮升歌鹿鳴避清廟下管新宫避象苟</span><br/>
<span class='tline' id='l497' data-llen='11102:11125'>　知此矣雖在畎畝之中事之聖人已言聖人逺乎哉</span><br/>
<span class='tline' id='l498' data-llen='11125:11148'>　在乎鐘鼔管絃動容之間而己入門而縣興升堂而</span><br/>
<span class='tline' id='l499' data-llen='11148:11171'>　樂闋者春秋傳曰金奏肆夏之三工歌文王之三縣</span><br/>
<span class='tline' id='l500' data-llen='11171:11194'>　興是也升歌下管當此節今言管不可歌略二雅也</span><br/>
<span class='tline' id='l501' data-llen='11194:11217'>　據象武頌也以雍以振羽頌也升歌清廟頌也下管</span><br/>
<span class='tline' id='l502' data-llen='11217:11244'><a onclick="displayPageImage('KR1d0057', 'WYG', '119-28b' );" name="119-28b" class="pb">[119-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11244:11267'>　象武夏籥序興者言下而象武興夏籥序興知然者</span><br/>
<span class='tline' id='l504' data-llen='11267:11290'>　以下而管象知之也此兩君相見之樂也據此諸侯</span><br/>
<span class='tline' id='l505' data-llen='11290:11313'>　蓋下管象舞大武大夏而已燕禮曰下管新宫若舞</span><br/>
<span class='tline' id='l506' data-llen='11313:11336'>　則勺此大夫下管新宫舞勺而已傳曰萬入去籥若</span><br/>
<span class='tline' id='l507' data-llen='11336:11359'>　魯用王禮則以朱干玉戚冕而舞大武八佾以舞大</span><br/>
<span class='tline' id='l508' data-llen='11359:11382'>　夏故曰朱干設錫冕而舞大武諸侯之僭禮也唯天</span><br/>
<span class='tline' id='l509' data-llen='11382:11405'>　子以六樂六舞大合樂耳客出以雍徹以振羽者客</span><br/>
<span class='tline' id='l510' data-llen='11405:11428'>　出以雍徹亦或以振羽詩曰振鷺于飛于彼西雍則</span><br/>
<span class='tline' id='l511' data-llen='11428:11455'><a onclick="displayPageImage('KR1d0057', 'WYG', '119-29a' );" name="119-29a" class="pb">[119-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11455:11478'>　振羽固振鷺也下而管象示事者象維清之詩也其</span><br/>
<span class='tline' id='l513' data-llen='11478:11501'>　詩曰維清緝熈文王之典文王聖之清者也清廟神</span><br/>
<span class='tline' id='l514' data-llen='11501:11523'>　靈在焉維清其緒餘也一則升歌一則下管以此</span><br/>
<span class='tline' id='l515' data-llen='11523:11546'>　石林葉氏曰古之所謂聖人者非有閒於畎畝之中</span><br/>
<span class='tline' id='l516' data-llen='11546:11569'>　要其德大而能化則雖在下亦元聖素王之事也金</span><br/>
<span class='tline' id='l517' data-llen='11569:11592'>　石之為物叩之則應非有隠情也故入門則先鳴鐘</span><br/>
<span class='tline' id='l518' data-llen='11592:11615'>　磬旣升堂聞鐘磬情已見矣故升歌清廟文王之詩</span><br/>
<span class='tline' id='l519' data-llen='11615:11638'>　始受命者也則在堂上大武武王之樂終受命者也</span><br/>
<span class='tline' id='l520' data-llen='11638:11665'><a onclick="displayPageImage('KR1d0057', 'WYG', '119-29b' );" name="119-29b" class="pb">[119-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11665:11688'>　則在堂下武舞而用干戚則武而已不可以無文故</span><br/>
<span class='tline' id='l522' data-llen='11688:11711'>　夏籥文舞則興於堂序禮備而樂舉矣然後牢牲饔</span><br/>
<span class='tline' id='l523' data-llen='11711:11734'>　餼以薦諸俎擯介詔相以備百官歡然有恩以相接</span><br/>
<span class='tline' id='l524' data-llen='11734:11757'>　也故君子知仁焉蓋仁以禮立禮行於燕則旣醉以</span><br/>
<span class='tline' id='l525' data-llen='11757:11780'>　酒旣飽以德禮行於饗則酒清而不敢飲肉乾而不</span><br/>
<span class='tline' id='l526' data-llen='11780:11803'>　敢食醉酒飽德者示慈惠也不敢飲食者訓恭儉也</span><br/>
<span class='tline' id='l527' data-llen='11803:11826'>　恭儉慈惠皆為之别而百官以備饗禮以終故行則</span><br/>
<span class='tline' id='l528' data-llen='11826:11849'>　圜而中規方而中矩不失容也升車而出則和鸞中</span><br/>
<span class='tline' id='l529' data-llen='11849:11876'><a onclick="displayPageImage('KR1d0057', 'WYG', '119-30a' );" name="119-30a" class="pb">[119-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='11876:11899'>　采齊者不失節也旣出而歌雍詩以送之者不失儀</span><br/>
<span class='tline' id='l531' data-llen='11899:11922'>　也已事而後歌振鷺以徹之者言其以禮終也蓋雍</span><br/>
<span class='tline' id='l532' data-llen='11922:11945'>　禘大祖振鷺二王之後來助祭皆大饗先王之時之</span><br/>
<span class='tline' id='l533' data-llen='11945:11968'>　詩也以饗先王之詩而歌於饗諸侯之際則其訓恭</span><br/>
<span class='tline' id='l534' data-llen='11968:11976'>　儉者可知己</span><br/>
<span class='tline' id='l535' data-llen='11976:11999'>　慈湖楊氏曰孔子曰入門而金作示情也然則懸興</span><br/>
<span class='tline' id='l536' data-llen='11999:12022'>　而金作鏗然而鳴即吾之情也可以言為也又曰升</span><br/>
<span class='tline' id='l537' data-llen='12022:12046'>　歌清廟示德也然則人聲由中而𤼵文德由中而暢</span><br/>
<span class='tline' id='l538' data-llen='12046:12073'><a onclick="displayPageImage('KR1d0057', 'WYG', '119-30b' );" name="119-30b" class="pb">[119-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='12073:12096'>　即吾之德也何以言為也又曰下而管象示事也然</span><br/>
<span class='tline' id='l540' data-llen='12096:12119'>　則堂下管籥武舞文舞次序而興又即吾之事也何</span><br/>
<span class='tline' id='l541' data-llen='12119:12142'>　必身親之也渾然天地萬物皆吾之體也純然宫商</span><br/>
<span class='tline' id='l542' data-llen='12142:12165'>　節奏皆吾之用也薦俎非外百官非彼行非行夫孰</span><br/>
<span class='tline' id='l543' data-llen='12165:12188'>　知其所以行而自中規還非還夫孰知其所以還而</span><br/>
<span class='tline' id='l544' data-llen='12188:12211'>　自中矩和鸞車之和鸞也而即吾之中采齊也客出</span><br/>
<span class='tline' id='l545' data-llen='12211:12234'>　以雍其徹也以振羽莊敬和樂之妙又何其始始終</span><br/>
<span class='tline' id='l546' data-llen='12234:12257'>　終而不可致詰也畎畝之中無兩君相見之禮也而</span><br/>
<span class='tline' id='l547' data-llen='12257:12284'><a onclick="displayPageImage('KR1d0057', 'WYG', '119-31a' );" name="119-31a" class="pb">[119-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12284:12307'>　即兩君相見之禮也無金聲之樂也而即金聲之樂</span><br/>
<span class='tline' id='l549' data-llen='12307:12330'>　也無管象夏籥也而管象夏籥之音舞未嘗不日奏</span><br/>
<span class='tline' id='l550' data-llen='12330:12353'>　于前而昧者不見不聞也耒耜之器耕藝之勤良禾</span><br/>
<span class='tline' id='l551' data-llen='12353:12376'>　之欣榮耘耔之仁兩目散日月之明四體運天地之</span><br/>
<span class='tline' id='l552' data-llen='12376:12399'>　神步中鸞和之節聲諧韶濩之音此豈說合而强同</span><br/>
<span class='tline' id='l553' data-llen='12399:12414'>　之哉黙而識之當自知自信也</span><br/>
<span class='tline' id='l554' data-llen='12414:12437'>　長樂陳氏曰晉饗穆叔歌文王之詩穆叔以文王為</span><br/>
<span class='tline' id='l555' data-llen='12437:12460'>　兩君相見之樂則諸侯相見歌文王而不可清廟也</span><br/>
<span class='tline' id='l556' data-llen='12460:12487'><a onclick="displayPageImage('KR1d0057', 'WYG', '119-31b' );" name="119-31b" class="pb">[119-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12487:12510'>　孔子謂諸侯相見歌清廟者蓋二王後諸侯之長禮</span><br/>
<span class='tline' id='l558' data-llen='12510:12536'>　然也<span class='krp-note'>禮書/</span>　又樂書曰大饗之禮兩國之君相見不</span><br/>
<span class='tline' id='l559' data-llen='12536:12559'>　必親相與言也以禮樂相示而已揖遜而入門禮也</span><br/>
<span class='tline' id='l560' data-llen='12559:12582'>　入門而縣興樂也揖遜而升堂禮也升堂而樂闋樂</span><br/>
<span class='tline' id='l561' data-llen='12582:12605'>　也下管象武夏籥序興樂也陳其薦俎備其百官禮</span><br/>
<span class='tline' id='l562' data-llen='12605:12628'>　也禮見於揖遜而為仁之容樂見於興闋而為仁之</span><br/>
<span class='tline' id='l563' data-llen='12628:12651'>　聲大饗所以仁賔客者也接以禮者必樂之以樂樂</span><br/>
<span class='tline' id='l564' data-llen='12651:12674'>　以樂者必節之以禮苟明乎此而後君子知仁焉至</span><br/>
<span class='tline' id='l565' data-llen='12674:12701'><a onclick="displayPageImage('KR1d0057', 'WYG', '119-32a' );" name="119-32a" class="pb">[119-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='12701:12724'>　於行中規還中矩則饗禮之末儀也和鸞中采齊客</span><br/>
<span class='tline' id='l567' data-llen='12724:12747'>　出以雍徹以振羽則饗樂之末節也然則諸侯相見</span><br/>
<span class='tline' id='l568' data-llen='12747:12770'>　之禮得用王者清廟象武之樂何耶曰諸侯具王者</span><br/>
<span class='tline' id='l569' data-llen='12770:12793'>　之體而微者也斯須之饗用王事之樂傳曰禮盛可</span><br/>
<span class='tline' id='l570' data-llen='12793:12816'>　以進取者此也書曰羽畎夏翟詩曰左手執籥右手</span><br/>
<span class='tline' id='l571' data-llen='12816:12839'>　秉翟周官有羽籥之舞言籥則知夏之為翟矣翟雉</span><br/>
<span class='tline' id='l572' data-llen='12839:12862'>　五色備為夏言夏籥序興則羽籥之舞以序而興所</span><br/>
<span class='tline' id='l573' data-llen='12862:12885'>　謂興羽籥是也以夏籥為羽籥之文舞則武為干戚</span><br/>
<span class='tline' id='l574' data-llen='12885:12912'><a onclick="displayPageImage('KR1d0057', 'WYG', '119-32b' );" name="119-32b" class="pb">[119-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='12912:12935'>　之武舞矣先武舞後文舞者周家以武勝敵以文守</span><br/>
<span class='tline' id='l576' data-llen='12935:12942'>　成之序也</span><br/>
<span class='tline' id='l577' data-llen='12942:12965'>　金華應氏曰聖人與學者閒燕之時從容講論俾以</span><br/>
<span class='tline' id='l578' data-llen='12965:12988'>　禮周流固欲期於有用也顧出處難必於我用世亦</span><br/>
<span class='tline' id='l579' data-llen='12988:13011'>　誠未易姑處畎畝之中聽其用舎然苟知此禮而從</span><br/>
<span class='tline' id='l580' data-llen='13011:13034'>　事焉則亦可進於聖人之域矣此篇言仁者凡三語</span><br/>
<span class='tline' id='l581' data-llen='13034:13057'>　子貢曰給奪慈仁以其辨給而或傷於仁也告言游</span><br/>
<span class='tline' id='l582' data-llen='13057:13080'>　曰郊社之禮者所以為仁以其習於威儀而未深體</span><br/>
<span class='tline' id='l583' data-llen='13080:13107'><a onclick="displayPageImage('KR1d0057', 'WYG', '119-33a' );" name="119-33a" class="pb">[119-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='13107:13130'>　夫仁也告子張曰如此而後君子知仁以其堂堂而</span><br/>
<span class='tline' id='l585' data-llen='13130:13153'>　難與並為仁也各因其病而藥之使於禮而知其仁</span><br/>
<span class='tline' id='l586' data-llen='13153:13171'>　則其悟入益深而不專以虚文為禮矣</span><br/>
<span class='tline' id='l587' data-llen='13171:13194'>子曰禮也者理也樂也者節也君子無理不動無節不</span><br/>
<span class='tline' id='l588' data-llen='13194:13215'>作不能詩於禮繆不能樂於禮素薄於德於禮虚</span><br/>
<span class='tline' id='l589' data-llen='13215:13238'>　鄭氏曰繆誤也素猶質也歌詩所以通禮意也作樂</span><br/>
<span class='tline' id='l590' data-llen='13238:13261'>　所以同成禮文也崇德所以實禮行也王制曰樂正</span><br/>
<span class='tline' id='l591' data-llen='13261:13284'>　崇四術立四敎順先王詩書禮樂以造士春秋敎以</span><br/>
<span class='tline' id='l592' data-llen='13284:13311'><a onclick="displayPageImage('KR1d0057', 'WYG', '119-33b' );" name="119-33b" class="pb">[119-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='13311:13334'>　禮樂冬夏教以詩書王太子王子羣后之大子卿大</span><br/>
<span class='tline' id='l594' data-llen='13334:13357'>　夫元士之適子國之俊選皆造焉則古之人皆知諸</span><br/>
<span class='tline' id='l595' data-llen='13357:13364'>　侯之禮樂</span><br/>
<span class='tline' id='l596' data-llen='13364:13387'>　孔氏曰以前經大饗有禮樂之事故此申明禮樂之</span><br/>
<span class='tline' id='l597' data-llen='13387:13410'>　義禮者使萬事合於道理樂者使萬事得其節制詩</span><br/>
<span class='tline' id='l598' data-llen='13410:13433'>　能通達情意則行禮審正若不能習詩則情意隔絶</span><br/>
<span class='tline' id='l599' data-llen='13433:13456'>　於禮錯繆樂有音聲綴兆文飾於禮若不能習樂則</span><br/>
<span class='tline' id='l600' data-llen='13456:13479'>　於禮樸素内心厚於德則外充實若内德淺薄則外</span><br/>
<span class='tline' id='l601' data-llen='13479:13506'><a onclick="displayPageImage('KR1d0057', 'WYG', '119-34a' );" name="119-34a" class="pb">[119-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13506:13529'>　禮空虚此經雖禮樂並陳德是百行之本樂是禮中</span><br/>
<span class='tline' id='l603' data-llen='13529:13552'>　之别故明禮須詩樂及德乃為善也註引王制明上</span><br/>
<span class='tline' id='l604' data-llen='13552:13575'>　從天子下至俊選皆湏禮樂而成證君子無理不動</span><br/>
<span class='tline' id='l605' data-llen='13575:13598'>　無節不作也以前經是諸侯禮樂之事故鄭註知此</span><br/>
<span class='tline' id='l606' data-llen='13598:13607'>　是申說前經也</span><br/>
<span class='tline' id='l607' data-llen='13607:13630'>　長樂陳氏曰禮繁則亂非所以為理也樂勝則流非</span><br/>
<span class='tline' id='l608' data-llen='13630:13653'>　所以為節也故曰禮也者理也樂也者節也君子循</span><br/>
<span class='tline' id='l609' data-llen='13653:13676'>　理而動無動而非中也應節而作無節而非和也故</span><br/>
<span class='tline' id='l610' data-llen='13676:13703'><a onclick="displayPageImage('KR1d0057', 'WYG', '119-34b' );" name="119-34b" class="pb">[119-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='13703:13726'>　曰君子無理不動無節不作一動一作而禮樂存焉</span><br/>
<span class='tline' id='l612' data-llen='13726:13749'>　豈小人所能與哉蓋詩出於人情禮縁人情而為之</span><br/>
<span class='tline' id='l613' data-llen='13749:13772'>　節文則興於詩者未有不及於禮故不能詩於禮必</span><br/>
<span class='tline' id='l614' data-llen='13772:13795'>　失之無序能無繆乎樂不徒作必有禮焉則知樂者</span><br/>
<span class='tline' id='l615' data-llen='13795:13818'>　未有不幾於禮故不能樂於禮必失之無文能無素</span><br/>
<span class='tline' id='l616' data-llen='13818:13841'>　乎人而無德焉以為禮則道以德者未有不齊以禮</span><br/>
<span class='tline' id='l617' data-llen='13841:13864'>　故薄於德於禮必失之無實能無虚乎人之於詩樂</span><br/>
<span class='tline' id='l618' data-llen='13864:13887'>　有能有不能其於德則足乎已無待於外非有能有</span><br/>
<span class='tline' id='l619' data-llen='13887:13914'><a onclick="displayPageImage('KR1d0057', 'WYG', '119-35a' );" name="119-35a" class="pb">[119-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='13914:13928'>　不能也特所得有厚薄而已</span><br/>
<span class='tline' id='l621' data-llen='13928:13952'>　金華應氏曰禮非樂以𤼵越則如采色之素而無飾</span><br/>
<span class='tline' id='l622' data-llen='13952:13971'>　樂非禮為之質幹則如支體之偏而不全</span><br/>
<span class='tline' id='l623' data-llen='13971:13994'>　嚴陵方氏曰唯君子能樂循理故無理不動唯君子</span><br/>
<span class='tline' id='l624' data-llen='13994:14017'>　能不踰節故無節不作理以道言也故曰動節以事</span><br/>
<span class='tline' id='l625' data-llen='14017:14025'>　言也故曰作</span><br/>
<span class='tline' id='l626' data-llen='14025:14048'>　馬氏曰詩禮有相通之理不能詩則不知禮之意故</span><br/>
<span class='tline' id='l627' data-llen='14048:14071'>　於禮繆樂者禮之華禮者樂之實不能樂則不能成</span><br/>
<span class='tline' id='l628' data-llen='14071:14098'><a onclick="displayPageImage('KR1d0057', 'WYG', '119-35b' );" name="119-35b" class="pb">[119-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='14098:14121'>　禮之文故於禮素樂者得於中所謂文也得於中者</span><br/>
<span class='tline' id='l630' data-llen='14121:14141'>　薄則其𤼵於外者有時而涸矣故於禮虚</span><br/>
<span class='tline' id='l631' data-llen='14141:14164'>　山隂陸氏曰詩與禮不同禮嚴而詩寛若禮好色則</span><br/>
<span class='tline' id='l632' data-llen='14164:14187'>　禁怨瀆則禁詩不禁好色而禁人之淫不禁怨瀆而</span><br/>
<span class='tline' id='l633' data-llen='14187:14210'>　禁人之亂司馬遷曰國風好色而不淫小雅怨瀆而</span><br/>
<span class='tline' id='l634' data-llen='14210:14233'>　不亂是也故孟子以詩濟禮而後不繆詩曰逺送于</span><br/>
<span class='tline' id='l635' data-llen='14233:14256'>　野逺送過禮也而詩不禁方是時苟以為非禮可謂</span><br/>
<span class='tline' id='l636' data-llen='14256:14279'>　繆矣據禮婦人送逆不出門薄於德於禮虚王文公</span><br/>
<span class='tline' id='l637' data-llen='14279:14306'><a onclick="displayPageImage('KR1d0057', 'WYG', '119-36a' );" name="119-36a" class="pb">[119-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='14306:14320'>　曰肉以骨為體禮以德為體</span><br/>
<span class='tline' id='l639' data-llen='14320:14343'>　慶源輔氏曰動則為禮作則為樂禮縁人情故通於</span><br/>
<span class='tline' id='l640' data-llen='14343:14362'>　詩有其序故成於樂𤼵於心故根於德</span><br/>
<span class='tline' id='l641' data-llen='14362:14380'>子曰制度在禮文為在禮行之其在人乎</span><br/>
<span class='tline' id='l642' data-llen='14380:14392'>　鄭氏曰文為文章所為</span><br/>
<span class='tline' id='l643' data-llen='14392:14405'>　孔氏曰此經明行禮在人</span><br/>
<span class='tline' id='l644' data-llen='14405:14428'>　嚴陵方氏曰中庸曰禮儀三百威儀三千待其人然</span><br/>
<span class='tline' id='l645' data-llen='14428:14439'>　後行其言正與此合</span><br/>
<span class='tline' id='l646' data-llen='14439:14466'><a onclick="displayPageImage('KR1d0057', 'WYG', '119-36b' );" name="119-36b" class="pb">[119-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='14466:14489'>　馬氏曰制度者文為之體文為者制度之用簠簋俎</span><br/>
<span class='tline' id='l648' data-llen='14489:14512'>　豆所謂制度也升降上下所謂文為也制度文為皆</span><br/>
<span class='tline' id='l649' data-llen='14512:14530'>　禮之法也徒法不能自行故行之在人</span><br/>
<span class='tline' id='l650' data-llen='14530:14553'>　山隂陸氏曰制度在禮凡以為節不豐不殺是也文</span><br/>
<span class='tline' id='l651' data-llen='14553:14576'>　為在禮凡以為文不華不俚是也易曰神而明之存</span><br/>
<span class='tline' id='l652' data-llen='14576:14582'>　乎其人</span><br/>
<span class='tline' id='l653' data-llen='14582:14605'>　長樂陳氏曰樂之於天下稽之度數莫不有制度求</span><br/>
<span class='tline' id='l654' data-llen='14605:14628'>　之情文莫不有文為制度文為雖同出於樂要其所</span><br/>
<span class='tline' id='l655' data-llen='14628:14655'><a onclick="displayPageImage('KR1d0057', 'WYG', '119-37a' );" name="119-37a" class="pb">[119-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='14655:14678'>　以制度文為實在禮焉推而行之其不在人乎由是</span><br/>
<span class='tline' id='l657' data-llen='14678:14701'>　觀之凡禮樂之道未嘗不相為表裏一人而兼禮樂</span><br/>
<span class='tline' id='l658' data-llen='14701:14718'>　者其古有德之成人歟<span class='krp-note'>樂書/</span></span><br/>
<span class='tline' id='l659' data-llen='14718:14732'>　延平周氏曰文言也為行也</span><br/>
<span class='tline' id='l660' data-llen='14732:14755'>　慶源輔氏曰行禮雖在人而所謂人者必興於詩成</span><br/>
<span class='tline' id='l661' data-llen='14755:14774'>　於樂厚於德然後可不然非所謂其人也</span><br/>
<span class='tline' id='l662' data-llen='14774:14797'>子貢越席而對曰敢問䕫其窮與子曰古之人與古之</span><br/>
<span class='tline' id='l663' data-llen='14797:14820'>人也達於禮而不達於樂謂之素達於樂而不達於禮</span><br/>
<span class='tline' id='l664' data-llen='14820:14847'><a onclick="displayPageImage('KR1d0057', 'WYG', '119-37b' );" name="119-37b" class="pb">[119-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='14847:14870'>謂之偏夫䕫達於樂而不達於禮是以傳於此名也古</span><br/>
<span class='tline' id='l666' data-llen='14870:14875'>之人也</span><br/>
<span class='tline' id='l667' data-llen='14875:14898'>　鄭氏曰䕫其窮與見其不達於禮素與偏俱不備耳</span><br/>
<span class='tline' id='l668' data-llen='14898:14921'>　孔氏曰前經孔子稱唯人能行禮子貢唯聞䕫善樂</span><br/>
<span class='tline' id='l669' data-llen='14921:14944'>　不聞䕫達禮故越席而問䕫於禮其亦窮與孔子言</span><br/>
<span class='tline' id='l670' data-llen='14944:14967'>　今人解樂為全不知禮䕫是古之人與禮非全不知</span><br/>
<span class='tline' id='l671' data-llen='14967:14990'>　也素謂樸素偏謂不備具皆不得為窮䕫禮樂兼有</span><br/>
<span class='tline' id='l672' data-llen='14990:15013'>　但特通達於樂不甚通達於禮是以賢名流傳後世</span><br/>
<span class='tline' id='l673' data-llen='15013:15040'><a onclick="displayPageImage('KR1d0057', 'WYG', '119-38a' );" name="119-38a" class="pb">[119-38a] <img width="20"  src="/static/img/kanseki-5.png"/></a></span><br/>
<span class='tline' id='l674' data-llen='15040:15064'>　若全不解禮何以𫝊於此名更重美䕫云是古之人</span><br/>
<span class='tline' id='l675' data-llen='15064:15087'>　與今之人别也虞書舜命伯夷典朕三禮伯夷譲䕫</span><br/>
<span class='tline' id='l676' data-llen='15087:15095'>　是䕫知禮也</span><br/>
<span class='tline' id='l677' data-llen='15095:15118'>　長樂陳氏曰素與偏者知其數而不知其義之謂也</span><br/>
<span class='tline' id='l678' data-llen='15118:15141'>　若周之大司徒以郷三物敎萬民而賔興之則其六</span><br/>
<span class='tline' id='l679' data-llen='15141:15164'>　鄉之民莫非達乎禮樂之義者也而況虞舜之庭而</span><br/>
<span class='tline' id='l680' data-llen='15164:15187'>　有不達乎其義者哉故曰古之人也言四代之臣無</span><br/>
<span class='tline' id='l681' data-llen='15187:15210'>　素於偏者適以其官傳名後世而不達乎其職外之</span><br/>
<span class='tline' id='l682' data-llen='15210:15237'><a onclick="displayPageImage('KR1d0057', 'WYG', '119-38b' );" name="119-38b" class="pb">[119-38b] <img width="20"  src="/static/img/kanseki-5.png"/></a></span><br/>
<span class='tline' id='l683' data-llen='15237:15248'>　所能其可謂之窮乎</span><br/>
<span class='tline' id='l684' data-llen='15248:15271'>　嚴陵方氏曰有所屈之謂窮無所蔽之謂達前經所</span><br/>
<span class='tline' id='l685' data-llen='15271:15294'>　謂不能樂於禮素者不達樂也樂記所謂禮粗則偏</span><br/>
<span class='tline' id='l686' data-llen='15294:15317'>　者不達禮也傳此名者傳樂名也若倉頡之於書后</span><br/>
<span class='tline' id='l687' data-llen='15317:15324'>　稷之於稼</span><br/>
<span class='tline' id='l688' data-llen='15324:15347'>　馬氏曰古之人與疑之之辭也古之人也審之之辭</span><br/>
<span class='tline' id='l689' data-llen='15347:15370'>　也樂以禮為實禮以樂為華素者質而無文之辭也</span><br/>
<span class='tline' id='l690' data-llen='15370:15393'>　禮者體也一體不備謂之不成人偏者有所未備之</span><br/>
<span class='tline' id='l691' data-llen='15393:15420'><a onclick="displayPageImage('KR1d0057', 'WYG', '119-39a' );" name="119-39a" class="pb">[119-39a] <img width="20"  src="/static/img/kanseki-5.png"/></a></span><br/>
<span class='tline' id='l692' data-llen='15420:15443'>　辭也傳於此名以言其聞望施於後世也䕫謂之偏</span><br/>
<span class='tline' id='l693' data-llen='15443:15466'>　可也謂之窮不可也言傳於此名者而卒之以古之</span><br/>
<span class='tline' id='l694' data-llen='15466:15485'>　人者亦以其世之逺而疑其傳之者妄也</span><br/>
<span class='tline' id='l695' data-llen='15485:15508'>　山隂陸氏曰古之人不朽者也言䕫特以樂傳爾荀</span><br/>
<span class='tline' id='l696' data-llen='15508:15525'>　子曰好樂者衆矣而䕫獨傳者一也</span><br/>
<span class='tline' id='l697' data-llen='15525:15548'>　石林葉氏曰禮以致中樂以致和中則無所偏倚和</span><br/>
<span class='tline' id='l698' data-llen='15548:15571'>　則不執一也素止於一色故達禮而不達樂則為素</span><br/>
<span class='tline' id='l699' data-llen='15571:15594'>　偏而不中故達樂而不達禮則為偏舜之命䕫典樂</span><br/>
<span class='tline' id='l700' data-llen='15594:15621'><a onclick="displayPageImage('KR1d0057', 'WYG', '119-39b' );" name="119-39b" class="pb">[119-39b] <img width="20"  src="/static/img/kanseki-5.png"/></a></span><br/>
<span class='tline' id='l701' data-llen='15621:15644'>　非謂其不達禮命伯夷典禮非謂其不達樂蓋人之</span><br/>
<span class='tline' id='l702' data-llen='15644:15667'>　於道術各致其一而精者則有矣故舜之命官因其</span><br/>
<span class='tline' id='l703' data-llen='15667:15690'>　精而任之也謂䕫不達於禮而為窮則伯夷亦不達</span><br/>
<span class='tline' id='l704' data-llen='15690:15713'>　於樂矣為舜之臣止於九官必皆達於此而窮於彼</span><br/>
<span class='tline' id='l705' data-llen='15713:15736'>　亦何以勝任乎傳曰知樂則幾於禮禮樂之情其相</span><br/>
<span class='tline' id='l706' data-llen='15736:15754'>　通如此而謂達於此而窮於彼固非也</span><br/>
<span class='tline' id='l707' data-llen='15754:15777'>　長樂陳氏曰禮樂之道未嘗不相為表裏一人而兼</span><br/>
<span class='tline' id='l708' data-llen='15777:15800'>　禮樂者其古有德之成人歟語曰文之以禮樂亦可</span><br/>
<span class='tline' id='l709' data-llen='15800:15827'><a onclick="displayPageImage('KR1d0057', 'WYG', '119-40a' );" name="119-40a" class="pb">[119-40a] <img width="20"  src="/static/img/kanseki-5.png"/></a></span><br/>
<span class='tline' id='l710' data-llen='15827:15850'>　以為成人矣蓋達於禮不達於樂是直有質而無文</span><br/>
<span class='tline' id='l711' data-llen='15850:15873'>　以飾之也君子謂之素達於樂不達於禮是失之沈</span><br/>
<span class='tline' id='l712' data-llen='15873:15896'>　湎而無禮以正之也君子謂之偏䕫雖達於樂而不</span><br/>
<span class='tline' id='l713' data-llen='15896:15919'>　達於禮非不知制度文為也謂之偏可矣謂之窮可</span><br/>
<span class='tline' id='l714' data-llen='15919:15942'>　歟觀䕫敎胄子以直寛剛簡之德達之以温柔戒之</span><br/>
<span class='tline' id='l715' data-llen='15942:15965'>　以無虚無傲則以禮樂敎和亦不過如此子貢以為</span><br/>
<span class='tline' id='l716' data-llen='15965:15972'>　窮惡可哉</span><br/>
<span class='tline' id='l717' data-llen='15972:15995'>　慶源輔氏曰達如君子上達之達謂窮盡其義而無</span><br/>
<span class='tline' id='l718' data-llen='15995:16022'><a onclick="displayPageImage('KR1d0057', 'WYG', '119-40b' );" name="119-40b" class="pb">[119-40b] <img width="20"  src="/static/img/kanseki-5.png"/></a></span><br/>
<span class='tline' id='l719' data-llen='16022:16028'>　不至也</span><br/>
<span class='tline' id='l720' data-llen='16028:16051'>子張問政子曰師乎前吾語女乎君子明於禮樂舉而</span><br/>
<span class='tline' id='l721' data-llen='16051:16074'>錯之而已子張復問子曰師爾以為必鋪几筵升降酌</span><br/>
<span class='tline' id='l722' data-llen='16074:16097'>獻酬酢然後謂之禮乎爾以為必行綴兆興羽籥作鐘</span><br/>
<span class='tline' id='l723' data-llen='16097:16120'>鼓然後謂之樂乎言而履之禮也行而樂之樂也君子</span><br/>
<span class='tline' id='l724' data-llen='16120:16143'>力此二者以南面而立夫是以天下太平也諸侯朝萬</span><br/>
<span class='tline' id='l725' data-llen='16143:16166'>物服體而百官莫敢不承事矣禮之所興衆之所治也</span><br/>
<span class='tline' id='l726' data-llen='16166:16189'>禮之所廢衆之所亂也目巧之室則有奥阼席則有上</span><br/>
<span class='tline' id='l727' data-llen='16189:16216'><a onclick="displayPageImage('KR1d0057', 'WYG', '119-41a' );" name="119-41a" class="pb">[119-41a] <img width="20"  src="/static/img/kanseki-5.png"/></a></span><br/>
<span class='tline' id='l728' data-llen='16216:16239'>下車則有左右行則有隨立則有序古之義也室而無</span><br/>
<span class='tline' id='l729' data-llen='16239:16262'>奥阼則亂於堂室也席而無上下則亂於席上也車而</span><br/>
<span class='tline' id='l730' data-llen='16262:16285'>無左右則亂於車也行而無隨則亂於塗也立而無序</span><br/>
<span class='tline' id='l731' data-llen='16285:16308'>則亂於位也昔聖帝明王諸侯辨貴賤長幼逺近男女</span><br/>
<span class='tline' id='l732' data-llen='16308:16331'>外内莫敢相踰越皆由此塗出也三子者旣得聞此言</span><br/>
<span class='tline' id='l733' data-llen='16331:16344'>也於夫子昭然若𤼵矇矣</span><br/>
<span class='tline' id='l734' data-llen='16344:16367'>　鄭氏曰錯猶施行也言禮樂足以為政也衆之所治</span><br/>
<span class='tline' id='l735' data-llen='16367:16390'>　衆之所以治也衆之所亂衆之所以亂也目巧謂但</span><br/>
<span class='tline' id='l736' data-llen='16390:16417'><a onclick="displayPageImage('KR1d0057', 'WYG', '119-41b' );" name="119-41b" class="pb">[119-41b] <img width="20"  src="/static/img/kanseki-5.png"/></a></span><br/>
<span class='tline' id='l737' data-llen='16417:16440'>　用巧目善意作室不由法度猶有奥阼賔主之處也</span><br/>
<span class='tline' id='l738' data-llen='16440:16464'>　自目巧以下古今常事不可廢改昭然若𤼵矇乃曉</span><br/>
<span class='tline' id='l739' data-llen='16464:16476'>　禮樂不可廢改之意也</span><br/>
<span class='tline' id='l740' data-llen='16476:16499'>　孔氏曰力謂勉力萬物服體服謂屈服體謂形體言</span><br/>
<span class='tline' id='l741' data-llen='16499:16522'>　飛走動植來為瑞應也目巧言但用目準視巧思也</span><br/>
<span class='tline' id='l742' data-llen='16522:16545'>　古之義也者自古以来禮樂之意也由此塗出者言</span><br/>
<span class='tline' id='l743' data-llen='16545:16568'>　能使貴賤長幼男女殊别外内莫敢踰越者皆由此</span><br/>
<span class='tline' id='l744' data-llen='16568:16591'>　禮樂之道而出也爾雅云西南隅謂之奥奥之外有</span><br/>
<span class='tline' id='l745' data-llen='16591:16618'><a onclick="displayPageImage('KR1d0057', 'WYG', '119-42a' );" name="119-42a" class="pb">[119-42a] <img width="20"  src="/static/img/kanseki-5.png"/></a></span><br/>
<span class='tline' id='l746' data-llen='16618:16635'>　賔位東階謂之阼故鄭云賔主之處</span><br/>
<span class='tline' id='l747' data-llen='16635:16658'>　嚴陵方氏曰舉錯與樂記所言同義蓋明於禮樂之</span><br/>
<span class='tline' id='l748' data-llen='16658:16681'>　道然後能舉而錯之於政也夫禮足以正人之身於</span><br/>
<span class='tline' id='l749' data-llen='16681:16704'>　外樂足以正人之心於内政者正也子張問政孔子</span><br/>
<span class='tline' id='l750' data-llen='16704:16727'>　以是荅之論語曰禮云禮云玉帛云乎哉樂云樂云</span><br/>
<span class='tline' id='l751' data-llen='16727:16750'>　鍾鼓云乎哉故此以不必鋪几筵之類然後為禮行</span><br/>
<span class='tline' id='l752' data-llen='16750:16773'>　綴兆之類然後為樂也言而履之所謂踐言是也行</span><br/>
<span class='tline' id='l753' data-llen='16773:16796'>　而樂之所謂安行是也力此二者謂力行此禮樂而</span><br/>
<span class='tline' id='l754' data-llen='16796:16823'><a onclick="displayPageImage('KR1d0057', 'WYG', '119-42b' );" name="119-42b" class="pb">[119-42b] <img width="20"  src="/static/img/kanseki-5.png"/></a></span><br/>
<span class='tline' id='l755' data-llen='16823:16846'>　施於有政也欲施於有政非明於禮樂而又有其位</span><br/>
<span class='tline' id='l756' data-llen='16846:16869'>　焉固有所不可故曰以南面而立夫是以天下太平</span><br/>
<span class='tline' id='l757' data-llen='16869:16892'>　也萬物者萬事也服體者各服其體而不相侵也諸</span><br/>
<span class='tline' id='l758' data-llen='16892:16915'>　侯朝萬物服體百官莫不承事則太平之效也夫禮</span><br/>
<span class='tline' id='l759' data-llen='16915:16938'>　者衆之紀紀散而衆亂則衆之治亂係乎禮之興廢</span><br/>
<span class='tline' id='l760' data-llen='16938:16961'>　而已作室者工而工有巧巧之運存乎目故曰目巧</span><br/>
<span class='tline' id='l761' data-llen='16961:16984'>　之室紂之臣左强誇而目巧者以此隅有奥則尊者</span><br/>
<span class='tline' id='l762' data-llen='16984:17007'>　所處而別於卑階有阼則主人所歴而别於賔所謂</span><br/>
<span class='tline' id='l763' data-llen='17007:17034'><a onclick="displayPageImage('KR1d0057', 'WYG', '119-43a' );" name="119-43a" class="pb">[119-43a] <img width="20"  src="/static/img/kanseki-5.png"/></a></span><br/>
<span class='tline' id='l764' data-llen='17034:17057'>　室有奥阼也席或以南方為上或以西方為上所謂</span><br/>
<span class='tline' id='l765' data-llen='17057:17080'>　席有上下也乗車之法君在左勇士在右所謂車有</span><br/>
<span class='tline' id='l766' data-llen='17080:17103'>　左右也父之齒隨行五年以長則肩隨之所謂行有</span><br/>
<span class='tline' id='l767' data-llen='17103:17126'>　隨也天子南郷而立自公侯而下各有位焉所謂立</span><br/>
<span class='tline' id='l768' data-llen='17126:17149'>　有序也然則古人之禮至於如是者豈徒從事於文</span><br/>
<span class='tline' id='l769' data-llen='17149:17172'>　為哉亦各有義存焉爾故曰古之義也踰越皆過也</span><br/>
<span class='tline' id='l770' data-llen='17172:17193'>　𤼵矇者若目不明為人所𤼵而有所見也</span><br/>
<span class='tline' id='l771' data-llen='17193:17216'>　石林葉氏曰莫非政也舉禮樂以錯諸彼為政之大</span><br/>
<span class='tline' id='l772' data-llen='17216:17243'><a onclick="displayPageImage('KR1d0057', 'WYG', '119-43b' );" name="119-43b" class="pb">[119-43b] <img width="20"  src="/static/img/kanseki-5.png"/></a></span><br/>
<span class='tline' id='l773' data-llen='17243:17266'>　者也然事有緩急而所施有先後故門人問政者衆</span><br/>
<span class='tline' id='l774' data-llen='17266:17289'>　矣皆不及於禮樂荅子張以及此豈因其為色莊者</span><br/>
<span class='tline' id='l775' data-llen='17289:17312'>　乎禮之數可陳也其義則言而履之也樂之文可設</span><br/>
<span class='tline' id='l776' data-llen='17312:17335'>　也其實則行而樂之也子張能莊而不能同言行未</span><br/>
<span class='tline' id='l777' data-llen='17335:17358'>　必與禮樂稱也孔子所以及此若夫履其禮而達所</span><br/>
<span class='tline' id='l778' data-llen='17358:17381'>　履於天下行其樂而達所樂於天下則功成治定之</span><br/>
<span class='tline' id='l779' data-llen='17381:17404'>　時也故南面立而天下太平萬物之在天下凡具倫</span><br/>
<span class='tline' id='l780' data-llen='17404:17427'>　理者莫不有禮唯其廢興主乎人則衆所由而治亂</span><br/>
<span class='tline' id='l781' data-llen='17427:17454'><a onclick="displayPageImage('KR1d0057', 'WYG', '119-44a' );" name="119-44a" class="pb">[119-44a] <img width="20"  src="/static/img/kanseki-5.png"/></a></span><br/>
<span class='tline' id='l782' data-llen='17454:17477'>　也故一室一席一車一行一立而幽明上下皆有所</span><br/>
<span class='tline' id='l783' data-llen='17477:17496'>　辨況貴賤長幼逺近之序天理所具有哉</span><br/>
<span class='tline' id='l784' data-llen='17496:17519'>　延平周氏曰易曰上天下澤履君子以辨上下定民</span><br/>
<span class='tline' id='l785' data-llen='17519:17542'>　志又曰履德之基蓋言禮則以其所履者為主孟子</span><br/>
<span class='tline' id='l786' data-llen='17542:17565'>　曰樂者樂斯二者樂則惡可已蓋言樂則以其所樂</span><br/>
<span class='tline' id='l787' data-llen='17565:17588'>　者為主室之奥席之上車之左行之前立之東陽也</span><br/>
<span class='tline' id='l788' data-llen='17588:17611'>　室有阼席有下車有右行有後立有西隂也隂陽之</span><br/>
<span class='tline' id='l789' data-llen='17611:17633'>　辨者古之禮也以為義者禮從冝而起於義者也</span><br/>
<span class='tline' id='l790' data-llen='17633:17660'><a onclick="displayPageImage('KR1d0057', 'WYG', '119-44b' );" name="119-44b" class="pb">[119-44b] <img width="20"  src="/static/img/kanseki-5.png"/></a></span><br/>
<span class='tline' id='l791' data-llen='17660:17683'>　臨卭宋氏曰語曰禮云禮云玉帛云乎哉樂云樂云</span><br/>
<span class='tline' id='l792' data-llen='17683:17706'>　鐘鼔云乎哉與此經相為表裏蓋莫難於言而履之</span><br/>
<span class='tline' id='l793' data-llen='17706:17729'>　行而樂之謂其取成於我也莫易於鍾鼔玉帛謂其</span><br/>
<span class='tline' id='l794' data-llen='17729:17752'>　取成於物也取成於物若可觀矣而非以致太平之</span><br/>
<span class='tline' id='l795' data-llen='17752:17769'>　道必欲致大平非取成於我不能也</span><br/>
<span class='tline' id='l796' data-llen='17769:17772'>　</span><br/>
<span class='tline' id='l797' data-llen='17772:17775'>　</span><br/>
<span class='tline' id='l798' data-llen='17775:17787'>　禮記集說卷一百十九</span><br/>
</p>
<p><br/>
</p>
  </div>
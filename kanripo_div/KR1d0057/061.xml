<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0057', 'WYG', '061-1a' );" name="061-1a" class="pb">[061-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　禮記集說卷六十一　　　　宋　衛湜　撰</span><br/>
<span class='tline' id='l10' data-llen='212:235'>禮也者猶體也體不備君子謂之不成人設之不當猶</span><br/>
<span class='tline' id='l11' data-llen='235:258'>不備也禮有大有小有顯有微大者不可損小者不可</span><br/>
<span class='tline' id='l12' data-llen='258:281'>益顯者不可揜微者不可大也故經禮三百曲禮三千</span><br/>
<span class='tline' id='l13' data-llen='281:296'>其致一也未有入室而不由户者</span><br/>
<span class='tline' id='l14' data-llen='296:319'>　鄭氏曰禮若人身體致之言至也一謂誠也經禮謂</span><br/>
<span class='tline' id='l15' data-llen='319:342'>　周禮也周禮六篇其官有三百六十曲猶事也事禮</span><br/>
<span class='tline' id='l16' data-llen='342:368'><a onclick="displayPageImage('KR1d0057', 'WYG', '061-1b' );" name="061-1b" class="pb">[061-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='368:391'>　謂今禮也禮篇多亡本數未聞其中事儀三千也入</span><br/>
<span class='tline' id='l18' data-llen='391:407'>　室必由户猶三百三千皆由誠也</span><br/>
<span class='tline' id='l19' data-llen='407:430'>　孔氏曰自此至殷因一節因上禮之有稱故此以下</span><br/>
<span class='tline' id='l20' data-llen='430:453'>　廣明三代之禮皆由誠信乃合也禮若人身體也髪</span><br/>
<span class='tline' id='l21' data-llen='453:476'>　膚骨肉筋脉備足乃為成人也體雖備設之不當則</span><br/>
<span class='tline' id='l22' data-llen='476:499'>　不成人設禮不當亦不成禮也禮有大者謂有大及</span><br/>
<span class='tline' id='l23' data-llen='499:522'>　多為貴也有小者謂有小及少為貴也有顯者謂有</span><br/>
<span class='tline' id='l24' data-llen='522:545'>　髙及文為貴也有微者謂有素及下為貴也大小顯</span><br/>
<span class='tline' id='l25' data-llen='545:571'><a onclick="displayPageImage('KR1d0057', 'WYG', '061-2a' );" name="061-2a" class="pb">[061-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='571:594'>　微各隨其體而設禮不得不當也行禮皆須至誠故</span><br/>
<span class='tline' id='l27' data-llen='594:608'>　云一也室猶禮也户猶誠也</span><br/>
<span class='tline' id='l28' data-llen='608:631'>　嚴陵方氏曰體有上下有左右各有所用不可易也</span><br/>
<span class='tline' id='l29' data-llen='631:654'>　易則無用故曰設之不當猶不備也以多之為美故</span><br/>
<span class='tline' id='l30' data-llen='654:677'>　大者不可損以為小以少之為貴故小者不可益以</span><br/>
<span class='tline' id='l31' data-llen='677:700'>　為大以外之為樂故顯者不可揜以為微以内之為</span><br/>
<span class='tline' id='l32' data-llen='700:723'>　尊故微者不可大以為顯經則簡曲則煩及歸於道</span><br/>
<span class='tline' id='l33' data-llen='723:746'>　之極則一而已中庸又言禮儀三百威儀三千者蓋</span><br/>
<span class='tline' id='l34' data-llen='746:772'><a onclick="displayPageImage('KR1d0057', 'WYG', '061-2b' );" name="061-2b" class="pb">[061-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='772:795'>　禮之大經其義則於三百禮之威儀威儀有至於三</span><br/>
<span class='tline' id='l36' data-llen='795:805'>　千其言互相備也</span><br/>
<span class='tline' id='l37' data-llen='805:828'>　馬氏曰百骸九竅具然後足以為人大小精粗備然</span><br/>
<span class='tline' id='l38' data-llen='828:851'>　後足以為禮古之言禮者内之為本外之為文多之</span><br/>
<span class='tline' id='l39' data-llen='851:874'>　為美少之為貴凡此者皆慮其禮之不備也小大微</span><br/>
<span class='tline' id='l40' data-llen='874:897'>　顯設之皆當禮之所以備也經禮者曲禮之緫曲禮</span><br/>
<span class='tline' id='l41' data-llen='897:920'>　者經禮之别經禮則體經以盡其常曲禮則致曲以</span><br/>
<span class='tline' id='l42' data-llen='920:943'>　盡其變經禮至於三百之多曲禮至於三千之多者</span><br/>
<span class='tline' id='l43' data-llen='943:969'><a onclick="displayPageImage('KR1d0057', 'WYG', '061-3a' );" name="061-3a" class="pb">[061-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='969:992'>　皆慮其禮之不備也雖其多至於如此之不同而其</span><br/>
<span class='tline' id='l45' data-llen='992:1013'>　趨於誠則一也三百三千者蓋言數之多而已</span><br/>
<span class='tline' id='l46' data-llen='1013:1026'>　延平周氏曰户譬則禮也</span><br/>
<span class='tline' id='l47' data-llen='1026:1046'>　廬陵胡氏曰春秋傳曰嘉事不體何以能乆</span><br/>
<span class='tline' id='l48' data-llen='1046:1069'>君子之於禮也有所竭情盡慎致其敬而誠若有美而</span><br/>
<span class='tline' id='l49' data-llen='1069:1075'>文而誠若</span><br/>
<span class='tline' id='l50' data-llen='1075:1098'>　鄭氏曰若順也竭情盡慎謂以少小下素為貴也美</span><br/>
<span class='tline' id='l51' data-llen='1098:1112'>　而文謂以多大髙文為貴也</span><br/>
<span class='tline' id='l52' data-llen='1112:1138'><a onclick="displayPageImage('KR1d0057', 'WYG', '061-3b' );" name="061-3b" class="pb">[061-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1138:1161'>　孔氏曰求竭已情盡其戒慎致其㳟敬而内行誠順</span><br/>
<span class='tline' id='l54' data-llen='1161:1184'>　故須少小下素求諸内也威儀之美文章顯著而外</span><br/>
<span class='tline' id='l55' data-llen='1184:1200'>　行誠順則以多大髙文章之外也</span><br/>
<span class='tline' id='l56' data-llen='1200:1223'>　嚴陵方氏曰禮雖不同至於致其誠則一而已竭情</span><br/>
<span class='tline' id='l57' data-llen='1223:1246'>　盡慎致其敬則誠之存乎内者美而文則誠之發乎</span><br/>
<span class='tline' id='l58' data-llen='1246:1266'>　外者或内或外皆不離乎誠故每以誠言之</span><br/>
<span class='tline' id='l59' data-llen='1266:1288'>　山隂陸氏曰誠之所在常自若也不為質文加損</span><br/>
<span class='tline' id='l60' data-llen='1288:1311'>　四明沈氏曰若不是順表裏相稱内外相似之謂若</span><br/>
<span class='tline' id='l61' data-llen='1311:1337'><a onclick="displayPageImage('KR1d0057', 'WYG', '061-4a' );" name="061-4a" class="pb">[061-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1337:1361'>　即誠意𤼵為禮文故謂之若今人禮文多溢於誠意</span><br/>
<span class='tline' id='l63' data-llen='1361:1368'>　則為偽矣</span><br/>
<span class='tline' id='l64' data-llen='1368:1391'>君子之於禮也有直而行也有曲而殺也有經而等也</span><br/>
<span class='tline' id='l65' data-llen='1391:1414'>有順而討也有摲而播也有推而進也有放而文也有</span><br/>
<span class='tline' id='l66' data-llen='1414:1426'>放而不致也有順而摭也</span><br/>
<span class='tline' id='l67' data-llen='1426:1449'>　鄭氏曰直而行若始死哭踊無節也曲而殺若父在</span><br/>
<span class='tline' id='l68' data-llen='1449:1472'>　為母期也經而等若天子下至士庶人為父母三年</span><br/>
<span class='tline' id='l69' data-llen='1472:1495'>　順而討若天子以十二公以九侯伯以七子男以五</span><br/>
<span class='tline' id='l70' data-llen='1495:1521'><a onclick="displayPageImage('KR1d0057', 'WYG', '061-4b' );" name="061-4b" class="pb">[061-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1521:1544'>　為節討猶去也摲而播謂芟殺有所與也摲之言芟</span><br/>
<span class='tline' id='l72' data-llen='1544:1567'>　也若祭者貴賤皆有所得不使虗也推而進若王者</span><br/>
<span class='tline' id='l73' data-llen='1567:1590'>　之後得用天子之禮放而文若天子之服象日月以</span><br/>
<span class='tline' id='l74' data-llen='1590:1613'>　至黼黻放而不致若諸侯自山龍以下順而摭若君</span><br/>
<span class='tline' id='l75' data-llen='1613:1625'>　沐粱大夫沐稷士沐粱</span><br/>
<span class='tline' id='l76' data-llen='1625:1648'>　孔氏曰此經廣明禮意不同直謂任己天性而行也</span><br/>
<span class='tline' id='l77' data-llen='1648:1671'>　經常也常而等謂自天子以下雖尊卑有異而服其</span><br/>
<span class='tline' id='l78' data-llen='1671:1694'>　父母則同等也順猶順序自天子以下轉相降差是</span><br/>
<span class='tline' id='l79' data-llen='1694:1720'><a onclick="displayPageImage('KR1d0057', 'WYG', '061-5a' );" name="061-5a" class="pb">[061-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1720:1743'>　順序而稍去之也播布也謂君祭而臣助祭下至胞</span><br/>
<span class='tline' id='l81' data-llen='1743:1766'>　翟悉有所得是芟上貴之分以布徧於下也放法也</span><br/>
<span class='tline' id='l82' data-llen='1766:1789'>　法天以為文也致極也諸侯以下亦有放法而不得</span><br/>
<span class='tline' id='l83' data-llen='1789:1812'>　極也摭猶拾取也君沐粱士卑不嫌是拾君之禮而</span><br/>
<span class='tline' id='l84' data-llen='1812:1817'>　用之</span><br/>
<span class='tline' id='l85' data-llen='1817:1840'>　嚴陵方氏曰直而行者謂行吾誠於内而無所屈若</span><br/>
<span class='tline' id='l86' data-llen='1840:1863'>　凶事不詔至敬無文是矣曲而殺者謂為所隆者厭</span><br/>
<span class='tline' id='l87' data-llen='1863:1886'>　而不得伸若父在為母期君燕不以卿為賔長是矣</span><br/>
<span class='tline' id='l88' data-llen='1886:1912'><a onclick="displayPageImage('KR1d0057', 'WYG', '061-5b' );" name="061-5b" class="pb">[061-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1912:1935'>　經而等謂順禮之常無貴賤一也三年之喪男有昬</span><br/>
<span class='tline' id='l90' data-llen='1935:1958'>　女有嫁是矣順而討者謂順人之情而有法以治也</span><br/>
<span class='tline' id='l91' data-llen='1958:1981'>　若順君臣之義以治朝廷順父子之情以治閨門是</span><br/>
<span class='tline' id='l92' data-llen='1981:2004'>　矣摲而播者謂摲此以播於彼若旅酬之逮賤餕餘</span><br/>
<span class='tline' id='l93' data-llen='2004:2027'>　之逮下是矣推而進若兄弟子猶己子是矣放而文</span><br/>
<span class='tline' id='l94' data-llen='2027:2050'>　謂觀象放法以致其飾若天子之服衮冕其旗大常</span><br/>
<span class='tline' id='l95' data-llen='2050:2073'>　是矣放而不致若諸侯之服自鷩冕而下其旗自龍</span><br/>
<span class='tline' id='l96' data-llen='2073:2096'>　而下是矣順而摭者謂順人情而有所取若孔子純</span><br/>
<span class='tline' id='l97' data-llen='2096:2122'><a onclick="displayPageImage('KR1d0057', 'WYG', '061-6a' );" name="061-6a" class="pb">[061-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2122:2136'>　儉以從衆拜下以從禮是矣</span><br/>
<span class='tline' id='l99' data-llen='2136:2159'>　江陵項氏曰有經而等經謂不變等謂同也禮以變</span><br/>
<span class='tline' id='l100' data-llen='2159:2182'>　為文以不同為節同而不變則若父母之喪自天子</span><br/>
<span class='tline' id='l101' data-llen='2182:2205'>　逹於庶人皆一等事也此章凡九條皆以反對為文</span><br/>
<span class='tline' id='l102' data-llen='2205:2228'>　獨經而等無反對者則外八條皆變而不同即此一</span><br/>
<span class='tline' id='l103' data-llen='2228:2251'>　條之反對也先儒以順而討為對非也順而討自與</span><br/>
<span class='tline' id='l104' data-llen='2251:2274'>　順而摭為對脱簡誤在章末耳討去也摭取也順而</span><br/>
<span class='tline' id='l105' data-llen='2274:2297'>　去謂自下而上每等減去以去為順此以多為貴者</span><br/>
<span class='tline' id='l106' data-llen='2297:2323'><a onclick="displayPageImage('KR1d0057', 'WYG', '061-6b' );" name="061-6b" class="pb">[061-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2323:2346'>　也順而取謂自上而下每等取加以加為順此以少</span><br/>
<span class='tline' id='l108' data-llen='2346:2363'>　為貴者也取猶君取一臣取二之取</span><br/>
<span class='tline' id='l109' data-llen='2363:2386'>　廬陵胡氏曰討求也若郊特性殷人先求陽周人先</span><br/>
<span class='tline' id='l110' data-llen='2386:2393'>　求隂順也</span><br/>
<span class='tline' id='l111' data-llen='2393:2413'>三代之禮一也民共由之或素或青夏造殷因</span><br/>
<span class='tline' id='l112' data-llen='2413:2436'>　鄭氏曰一也者俱趨誠也由用也素尚白青尚黒者</span><br/>
<span class='tline' id='l113' data-llen='2436:2459'>　也言所尚雖異禮則相因耳孔子曰殷因於夏禮所</span><br/>
<span class='tline' id='l114' data-llen='2459:2482'>　損益可知也周因於殷禮所損益可知也變白黒言</span><br/>
<span class='tline' id='l115' data-llen='2482:2508'><a onclick="displayPageImage('KR1d0057', 'WYG', '061-7a' );" name="061-7a" class="pb">[061-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2508:2531'>　素青者秦二世時趙髙欲作亂或以青為黒黒為黄</span><br/>
<span class='tline' id='l117' data-llen='2531:2544'>　民言從之至今語猶存也</span><br/>
<span class='tline' id='l118' data-llen='2544:2567'>　孔氏曰此一節廣明三代損益不同三代所行之禮</span><br/>
<span class='tline' id='l119' data-llen='2567:2590'>　雖各别一皆趨於至誠民亦共用誠如一也尚白殷</span><br/>
<span class='tline' id='l120' data-llen='2590:2613'>　禮也尚黒夏禮也夏以十三月為正於時草之萌牙</span><br/>
<span class='tline' id='l121' data-llen='2613:2636'>　變白而青也夏正尚黒故知青為黒夏先殷後今先</span><br/>
<span class='tline' id='l122' data-llen='2636:2659'>　云或素者記是周時今欲見周因於殷殷因於夏禮</span><br/>
<span class='tline' id='l123' data-llen='2659:2682'>　也以青為黒以黒為黄即指鹿為馬之類鄭去胡亥</span><br/>
<span class='tline' id='l124' data-llen='2682:2708'><a onclick="displayPageImage('KR1d0057', 'WYG', '061-7b' );" name="061-7b" class="pb">[061-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2708:2717'>　既近相傳知之</span><br/>
<span class='tline' id='l126' data-llen='2717:2740'>　嚴陵方氏曰三代之禮所異者迹所同者道故曰一</span><br/>
<span class='tline' id='l127' data-llen='2740:2763'>　也道者君之所獨得其民由之而不知故曰民共由</span><br/>
<span class='tline' id='l128' data-llen='2763:2786'>　之或素或青者言質文之相變也言素則知青之為</span><br/>
<span class='tline' id='l129' data-llen='2786:2809'>　文言青則知素之為質蓋天地之文始於春天地之</span><br/>
<span class='tline' id='l130' data-llen='2809:2832'>　質始於秋故也夏造殷因者言夏造之於前殷因之</span><br/>
<span class='tline' id='l131' data-llen='2832:2855'>　於後也以迹之相變雖或有異道之相因未始不同</span><br/>
<span class='tline' id='l132' data-llen='2855:2877'>　故其言如此言殷之因夏則周之因殷從可知矣</span><br/>
<span class='tline' id='l133' data-llen='2877:2903'><a onclick="displayPageImage('KR1d0057', 'WYG', '061-8a' );" name="061-8a" class="pb">[061-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2903:2920'>　廬陵胡氏曰一謂上九事三代同也</span><br/>
<span class='tline' id='l135' data-llen='2920:2943'>周坐尸詔侑武方其禮亦然其道一也夏立尸而卒祭</span><br/>
<span class='tline' id='l136' data-llen='2943:2962'>殷坐尸周旅酬六尸曽子曰周禮其猶醵與</span><br/>
<span class='tline' id='l137' data-llen='2962:2985'>　鄭氏曰武當為無聲之誤也方猶常也告尸行節勸</span><br/>
<span class='tline' id='l138' data-llen='2985:3008'>　尸飲食無常若孝子就養無方此亦周所因於殷也</span><br/>
<span class='tline' id='l139' data-llen='3008:3031'>　夏禮尸有事乃坐殷無事猶坐周旅酬使之相酌也</span><br/>
<span class='tline' id='l140' data-llen='3031:3055'>　后稷之尸𤼵爵不受旅合錢飲酒為醵旅酬相酌似</span><br/>
<span class='tline' id='l141' data-llen='3055:3071'>　之也王居明堂禮仲秋乃命國醵</span><br/>
<span class='tline' id='l142' data-llen='3071:3097'><a onclick="displayPageImage('KR1d0057', 'WYG', '061-8b' );" name="061-8b" class="pb">[061-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3097:3120'>　孔氏曰此一節論三代尸禮不同殷人坐尸周因坐</span><br/>
<span class='tline' id='l144' data-llen='3120:3143'>　之詔告也侑勸也子事父母就養無方故在宗廟之</span><br/>
<span class='tline' id='l145' data-llen='3143:3166'>　中禮主於孝凡預助祭皆得告尸威儀勸尸飲食無</span><br/>
<span class='tline' id='l146' data-llen='3166:3189'>　常人也案特牲延尸及詔侑相尸之禮皆是祝官則</span><br/>
<span class='tline' id='l147' data-llen='3189:3212'>　是有常而云無常者謂但是祝官皆得為之不常用</span><br/>
<span class='tline' id='l148' data-llen='3212:3235'>　一祝也其禮亦然者謂周禮坐尸及詔侑無方之禮</span><br/>
<span class='tline' id='l149' data-llen='3235:3258'>　皆因於殷禮故云亦然其用至誠之道一也夏禮質</span><br/>
<span class='tline' id='l150' data-llen='3258:3281'>　言尸是人人不可乆坐神坐故唯飲食時暫坐非飲</span><br/>
<span class='tline' id='l151' data-llen='3281:3307'><a onclick="displayPageImage('KR1d0057', 'WYG', '061-9a' );" name="061-9a" class="pb">[061-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3307:3330'>　食則尸倚立以至祭竟也殷因夏禮而損其不坐之</span><br/>
<span class='tline' id='l153' data-llen='3330:3353'>　禮益為常坐之法是殷轉文也周又因殷而益之旅</span><br/>
<span class='tline' id='l154' data-llen='3353:3376'>　酬六尸謂祫祭時聚羣廟之主於大祖后稷廟中后</span><br/>
<span class='tline' id='l155' data-llen='3376:3400'>　稷在室西壁東嚮為𤼵爵之主尊不與子孫為酬酢</span><br/>
<span class='tline' id='l156' data-llen='3400:3423'>　餘自文武二尸就親廟尸凡六在后稷之東南北對</span><br/>
<span class='tline' id='l157' data-llen='3423:3446'>　為昭穆更相次序以酬也殷但坐尸未有旅酬而周</span><br/>
<span class='tline' id='l158' data-llen='3446:3469'>　益之然大祫多主唯云六尸者毁廟無尸但有主也</span><br/>
<span class='tline' id='l159' data-llen='3469:3492'>　曽子引世事證周禮旅酬凡斂錢飲酒必令平徧與</span><br/>
<span class='tline' id='l160' data-llen='3492:3518'><a onclick="displayPageImage('KR1d0057', 'WYG', '061-9b' );" name="061-9b" class="pb">[061-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3518:3529'>　周禮次序旅酬相似</span><br/>
<span class='tline' id='l162' data-llen='3529:3555'>　吳郡張氏曰自秦時祭祀無<span class='krp-note'>闕/</span>之齊而立尸之義不</span><br/>
<span class='tline' id='l163' data-llen='3555:3560'>　見也</span><br/>
<span class='tline' id='l164' data-llen='3560:3583'>　嚴陵方氏曰夏立尸而殷坐尸殷雖坐尸而詔侑未</span><br/>
<span class='tline' id='l165' data-llen='3583:3606'>　必無方周則文又備不唯坐尸而且詔侑無方為此</span><br/>
<span class='tline' id='l166' data-llen='3606:3629'>　特文備之事爾而於禮莫不然也故曰其禮亦然以</span><br/>
<span class='tline' id='l167' data-llen='3629:3645'>　其道未始不相因故曰其道一也</span><br/>
<span class='tline' id='l168' data-llen='3645:3668'>　山隂陸氏曰案周九廟而旅酬六尸則旅酬蓋言成</span><br/>
<span class='tline' id='l169' data-llen='3668:3695'><a onclick="displayPageImage('KR1d0057', 'WYG', '061-10a' );" name="061-10a" class="pb">[061-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3695:3718'>　康之世而文武親未盡猶在七廟之數蓋以時祭何</span><br/>
<span class='tline' id='l171' data-llen='3718:3724'>　必大祫</span><br/>
<span class='tline' id='l172' data-llen='3724:3747'>君子曰禮之近人情者非其至者也郊血大饗腥三獻</span><br/>
<span class='tline' id='l173' data-llen='3747:3753'>爓一獻孰</span><br/>
<span class='tline' id='l174' data-llen='3753:3776'>　鄭氏曰近人情者褻而逺之者敬郊祭天也大饗祫</span><br/>
<span class='tline' id='l175' data-llen='3776:3799'>　祭先王也三獻祭社稷五祀一獻祭羣小祀也爓沈</span><br/>
<span class='tline' id='l176' data-llen='3799:3822'>　肉於湯也血腥爓孰逺近備古今也尊者先逺差降</span><br/>
<span class='tline' id='l177' data-llen='3822:3833'>　而下至小祀孰而已</span><br/>
<span class='tline' id='l178' data-llen='3833:3860'><a onclick="displayPageImage('KR1d0057', 'WYG', '061-10b' );" name="061-10b" class="pb">[061-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3860:3883'>　孔氏曰此一節論禮以尊逺為敬近人情為褻近人</span><br/>
<span class='tline' id='l180' data-llen='3883:3906'>　情者若一獻孰飲食既孰是人情所欲食最近人情</span><br/>
<span class='tline' id='l181' data-llen='3906:3929'>　也既近人情非是敬之至極也犢血於人最逺故郊</span><br/>
<span class='tline' id='l182' data-llen='3929:3952'>　薦血以為極敬也鄭知大饗祫祭先王者案宗伯以</span><br/>
<span class='tline' id='l183' data-llen='3952:3975'>　肆獻祼饗先王以下宗廟之祭凡有六饗此云大饗</span><br/>
<span class='tline' id='l184' data-llen='3975:3998'>　饗中最大故為祫也此大饗之文在郊血之下故知</span><br/>
<span class='tline' id='l185' data-llen='3998:4021'>　非大饗帝也腥生肉也去人情稍近也知三獻祭社</span><br/>
<span class='tline' id='l186' data-llen='4021:4044'>　稷五祀一獻祭羣小祀者以祭服差之司服祀四望</span><br/>
<span class='tline' id='l187' data-llen='4044:4071'><a onclick="displayPageImage('KR1d0057', 'WYG', '061-11a' );" name="061-11a" class="pb">[061-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4071:4094'>　山川則毳冕毳冕子男之服子男五獻以下差之也</span><br/>
<span class='tline' id='l189' data-llen='4094:4118'>　祭社稷五祀則希冕冝三獻也祭羣小祀則𤣥冕冝</span><br/>
<span class='tline' id='l190' data-llen='4118:4141'>　一獻也血為逺腥次之爓稍近孰最近逺者為古近</span><br/>
<span class='tline' id='l191' data-llen='4141:4164'>　者為今一祭之中兼有此事故云備古今也案宗伯</span><br/>
<span class='tline' id='l192' data-llen='4164:4187'>　祭廟以祼鬯為始祭社稷五祀以血為始此云郊血</span><br/>
<span class='tline' id='l193' data-llen='4187:4210'>　大饗腥三獻爓一獻孰者謂祭祀初始降神之外於</span><br/>
<span class='tline' id='l194' data-llen='4210:4233'>　正祭之時有此郊血大饗腥之屬也凡郊與大饗三</span><br/>
<span class='tline' id='l195' data-llen='4233:4256'>　獻之屬正祭之時皆有血有腥有爓有孰此云郊血</span><br/>
<span class='tline' id='l196' data-llen='4256:4283'><a onclick="displayPageImage('KR1d0057', 'WYG', '061-11b' );" name="061-11b" class="pb">[061-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4283:4306'>　是郊有血也郊特牲云血毛告幽全是宗廟有血也</span><br/>
<span class='tline' id='l198' data-llen='4306:4329'>　宗伯云以血祭祭社稷五祀是三獻有血也楚語云</span><br/>
<span class='tline' id='l199' data-llen='4329:4352'>　禘郊則有全烝是祭天有孰也有孰則有腥可知也</span><br/>
<span class='tline' id='l200' data-llen='4352:4375'>　宗伯云以肆獻祼饗先王是大饗有腥有孰也此云</span><br/>
<span class='tline' id='l201' data-llen='4375:4398'>　三獻爓宗伯云以血祭社稷五祀既有血有爓明有</span><br/>
<span class='tline' id='l202' data-llen='4398:4421'>　腥有孰可知也　皇氏曰郊天與大饗三獻並有血</span><br/>
<span class='tline' id='l203' data-llen='4421:4444'>　腥爓孰今所以各言者此據設之先後郊則先設血</span><br/>
<span class='tline' id='l204' data-llen='4444:4467'>　後設腥與爓孰雖以郊為主其祭天皆然也大饗之</span><br/>
<span class='tline' id='l205' data-llen='4467:4494'><a onclick="displayPageImage('KR1d0057', 'WYG', '061-12a' );" name="061-12a" class="pb">[061-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4494:4517'>　時血與腥同時俱薦當朝事迎尸於户外薦血腥也</span><br/>
<span class='tline' id='l207' data-llen='4517:4540'>　雖以大饗為主其宗廟之祭皆然也其三獻之祭血</span><br/>
<span class='tline' id='l208' data-llen='4540:4563'>　腥與爓一時同薦凡薦爓之時皆在薦腥之後但社</span><br/>
<span class='tline' id='l209' data-llen='4563:4586'>　稷五祀初祭降神之時已埋血宗伯之文是也至正</span><br/>
<span class='tline' id='l210' data-llen='4586:4609'>　祭薦爓之時又薦血此文是也若羣小祀之屬唯有</span><br/>
<span class='tline' id='l211' data-llen='4609:4632'>　薦孰無血腥爓也以其神卑故耳先薦者設之在前</span><br/>
<span class='tline' id='l212' data-llen='4632:4642'>　後進者設之居後</span><br/>
<span class='tline' id='l213' data-llen='4642:4668'>　沈氏<span class='krp-note'>括/</span>曰祭禮有腥爓孰三獻舊說謂腥爓備大古</span><br/>
<span class='tline' id='l214' data-llen='4668:4695'><a onclick="displayPageImage('KR1d0057', 'WYG', '061-12b' );" name="061-12b" class="pb">[061-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4695:4718'>　中古之禮予以為不然先王之於死者以為無知則</span><br/>
<span class='tline' id='l216' data-llen='4718:4741'>　不仁以為有知則不智薦可食之孰所以為仁不可</span><br/>
<span class='tline' id='l217' data-llen='4741:4764'>　食之腥爓所以為智又一說謂腥爓以鬼道接之饋</span><br/>
<span class='tline' id='l218' data-llen='4764:4787'>　食以人道接之致疑也一或謂鬼神嗜腥爓此雖出</span><br/>
<span class='tline' id='l219' data-llen='4787:4810'>　於異說聖人知鬼神之情狀也或有此理未可致詰</span><br/>
<span class='tline' id='l220' data-llen='4810:4833'>　延平周氏曰獻以血非近人情者也而反以事天獻</span><br/>
<span class='tline' id='l221' data-llen='4833:4856'>　以孰乃近人情者也而反以事羣小祀蓋禮之近人</span><br/>
<span class='tline' id='l222' data-llen='4856:4878'>　情者非禮之至也爓與孰以牲言質與文以禮言</span><br/>
<span class='tline' id='l223' data-llen='4878:4905'><a onclick="displayPageImage('KR1d0057', 'WYG', '061-13a' );" name="061-13a" class="pb">[061-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4905:4928'>　嚴陵方氏曰全乎天者莫如血故用之於郊近乎人</span><br/>
<span class='tline' id='l225' data-llen='4928:4951'>　者莫如孰故用之於獻故曰禮之近人情者非其至</span><br/>
<span class='tline' id='l226' data-llen='4951:4974'>　者也且由爓而上則尚氣而已至於孰則又尚味焉</span><br/>
<span class='tline' id='l227' data-llen='4974:4992'>　故郊特牲曰至敬不饗味而貴氣臭也</span><br/>
<span class='tline' id='l228' data-llen='4992:5015'>　延平黄氏曰人情天道相為逺近者也禮之近天道</span><br/>
<span class='tline' id='l229' data-llen='5015:5038'>　者人情逺焉非禮之宜也鬼神之卑而親者不可以</span><br/>
<span class='tline' id='l230' data-llen='5038:5061'>　此事之禮之近人情者天道逺焉非禮之至也鬼神</span><br/>
<span class='tline' id='l231' data-llen='5061:5084'>　之尊而逺者不可以此事之君子事其尊而逺者以</span><br/>
<span class='tline' id='l232' data-llen='5084:5111'><a onclick="displayPageImage('KR1d0057', 'WYG', '061-13b' );" name="061-13b" class="pb">[061-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5111:5134'>　意為主事其卑而近者以物為主故以禋祀祀昊天</span><br/>
<span class='tline' id='l234' data-llen='5134:5157'>　上帝則以我之意達之物之形氣不足與焉以實柴</span><br/>
<span class='tline' id='l235' data-llen='5157:5180'>　祀日月星辰以槱燎祀司中司命飌師雨師以血祭</span><br/>
<span class='tline' id='l236' data-llen='5180:5203'>　祭社稷五祀五嶽則以物之氣達之以貍沈祭山林</span><br/>
<span class='tline' id='l237' data-llen='5203:5226'>　川澤以疈辜祭四方百物則以物之形達之一牲之</span><br/>
<span class='tline' id='l238' data-llen='5226:5249'>　微投之於淵瘞之於土疈而磔之將為四方百物之</span><br/>
<span class='tline' id='l239' data-llen='5249:5272'>　報豈足致之哉形氣之中先王誠意之所寓故足以</span><br/>
<span class='tline' id='l240' data-llen='5272:5295'>　致焉日月星辰飌師雨師有象者也山林川澤四方</span><br/>
<span class='tline' id='l241' data-llen='5295:5322'><a onclick="displayPageImage('KR1d0057', 'WYG', '061-14a' );" name="061-14a" class="pb">[061-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5322:5345'>　百物有形者也有象者以物之氣臭祀之有形者以</span><br/>
<span class='tline' id='l243' data-llen='5345:5368'>　物之形體祭之是則可矣上帝則如之何致之哉無</span><br/>
<span class='tline' id='l244' data-llen='5368:5391'>　形也不可薦之以味無象也不可達之以氣郊之血</span><br/>
<span class='tline' id='l245' data-llen='5391:5414'>　祫之腥三獻之爓一獻之孰自孰至血其去人情逺</span><br/>
<span class='tline' id='l246' data-llen='5414:5437'>　矣祀帝足乎先王以為末也泰壇之禋羔羊之求未</span><br/>
<span class='tline' id='l247' data-llen='5437:5460'>　孕之牲陶匏之器無文也無情也無味也用血而已</span><br/>
<span class='tline' id='l248' data-llen='5460:5483'>　豈禮之至哉五者未離乎物非其所恃以格帝者也</span><br/>
<span class='tline' id='l249' data-llen='5483:5506'>　以寄其敬而已先王之於天神也以誠意動之以精</span><br/>
<span class='tline' id='l250' data-llen='5506:5533'><a onclick="displayPageImage('KR1d0057', 'WYG', '061-14b' );" name="061-14b" class="pb">[061-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5533:5556'>　意接之定之以七日之戒齊之以三日之宿不御色</span><br/>
<span class='tline' id='l252' data-llen='5556:5579'>　不聴樂不飲酒不茹葷眡滌濯蒞玊鬯省牲鑊奉玊</span><br/>
<span class='tline' id='l253' data-llen='5579:5602'>　齍賛幣爵告時告備告純告潔以誠其意而已心齋</span><br/>
<span class='tline' id='l254' data-llen='5602:5625'>　以致其精意祭祀之齋以致其誠意先王所以使人</span><br/>
<span class='tline' id='l255' data-llen='5625:5648'>　誠其意誠者將以致精焉人之意粗則交於物精則</span><br/>
<span class='tline' id='l256' data-llen='5648:5671'>　交於神蓋其理也有無之間帝之神固在焉古之聖</span><br/>
<span class='tline' id='l257' data-llen='5671:5694'>　王精神與帝感通夢帝賚予良弼蓋精神之接於帝</span><br/>
<span class='tline' id='l258' data-llen='5694:5698'>　也</span><br/>
<span class='tline' id='l259' data-llen='5698:5725'><a onclick="displayPageImage('KR1d0057', 'WYG', '061-15a' );" name="061-15a" class="pb">[061-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5725:5748'>　馬氏曰薦以血人情之所逺也而反以事天獻以孰</span><br/>
<span class='tline' id='l261' data-llen='5748:5771'>　人情之所近也而反以祭小祀至於大饗之用腥三</span><br/>
<span class='tline' id='l262' data-llen='5771:5794'>　獻之用爓則先王重本賤常之道蓋可見矣然非特</span><br/>
<span class='tline' id='l263' data-llen='5794:5817'>　此而已籩豆之薦可食而不可嗜衮冕路車可陳而</span><br/>
<span class='tline' id='l264' data-llen='5817:5840'>　不可好宗廟之器可用而不可便其利此先王交神</span><br/>
<span class='tline' id='l265' data-llen='5840:5864'>　明者非以同安樂之義也尊用𤣥酒而不以醴醆冪</span><br/>
<span class='tline' id='l266' data-llen='5864:5887'>　用䟽布而不以文繡席用稾鞂而不以莞簟至於俎</span><br/>
<span class='tline' id='l267' data-llen='5887:5910'>　用腥魚豆先常豆大圭之質素車之樸蓋先王之道</span><br/>
<span class='tline' id='l268' data-llen='5910:5937'><a onclick="displayPageImage('KR1d0057', 'WYG', '061-15b' );" name="061-15b" class="pb">[061-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5937:5960'>　不可同於安樂之甚由是觀之禮行於祭祀之閒散</span><br/>
<span class='tline' id='l270' data-llen='5960:5983'>　於形氣之末凡所以不近人情者其意至矣詩之辭</span><br/>
<span class='tline' id='l271' data-llen='5983:6006'>　曰鳧鷖在涇公尸来燕来寧爾酒既清爾殽既馨並</span><br/>
<span class='tline' id='l272' data-llen='6006:6029'>　神祇祖考之所以安者安於禮而已来燕來寧則以</span><br/>
<span class='tline' id='l273' data-llen='6029:6052'>　君子之道禮之也酒貴清而不貴多周尚臭故曰爾</span><br/>
<span class='tline' id='l274' data-llen='6052:6075'>　酒既清爾殽既馨先王之道豈求異於人情邪亦以</span><br/>
<span class='tline' id='l275' data-llen='6075:6089'>　禮之既至而物有不足用也</span><br/>
<span class='tline' id='l276' data-llen='6089:6112'>是故君子之於禮也非作而致其情也此有由始也是</span><br/>
<span class='tline' id='l277' data-llen='6112:6139'><a onclick="displayPageImage('KR1d0057', 'WYG', '061-16a' );" name="061-16a" class="pb">[061-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6139:6162'>故七介以相見也不然則已慤三辭三讓而至不然則</span><br/>
<span class='tline' id='l279' data-llen='6162:6185'>已蹙故魯人將有事於上帝必先有事於頖宫晉人將</span><br/>
<span class='tline' id='l280' data-llen='6185:6208'>有事於河必先有事於惡池齊人將有事於泰山必先</span><br/>
<span class='tline' id='l281' data-llen='6208:6231'>有事於配林三月繫七日戒三日宿慎之至也故禮有</span><br/>
<span class='tline' id='l282' data-llen='6231:6243'>擯詔樂有相歩温之至也</span><br/>
<span class='tline' id='l283' data-llen='6243:6266'>　鄭氏曰作起也敬非已情也已猶甚也慤蹙愿貎大</span><br/>
<span class='tline' id='l284' data-llen='6266:6289'>　愿則辭不見情無由至也上帝周所郊祀之帝謂蒼</span><br/>
<span class='tline' id='l285' data-llen='6289:6312'>　帝靈威仰也魯以周公之故得郊祀上帝與周同先</span><br/>
<span class='tline' id='l286' data-llen='6312:6339'><a onclick="displayPageImage('KR1d0057', 'WYG', '061-16b' );" name="061-16b" class="pb">[061-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6339:6362'>　有事於頖宫告后稷也告之者將以配天先仁也頖</span><br/>
<span class='tline' id='l288' data-llen='6362:6385'>　宫郊之學也詩所謂頖宫也字或為郊宫惡當為呼</span><br/>
<span class='tline' id='l289' data-llen='6385:6408'>　聲之誤也呼池漚夷并州川也配林林名繫繫牲於</span><br/>
<span class='tline' id='l290' data-llen='6408:6431'>　牢也戒散齋也宿致齋也將有祭祀之事必先敬慎</span><br/>
<span class='tline' id='l291' data-llen='6431:6454'>　如此不敢切也擯詔告道賔主者也相歩扶工也皆</span><br/>
<span class='tline' id='l292' data-llen='6454:6467'>　為温藉重禮也詔或為紹</span><br/>
<span class='tline' id='l293' data-llen='6467:6490'>　孔氏曰此一節論君子行禮當有積漸君子行禮非</span><br/>
<span class='tline' id='l294' data-llen='6490:6513'>　是徒起而致己之情皆有所由以為始也周禮上公</span><br/>
<span class='tline' id='l295' data-llen='6513:6540'><a onclick="displayPageImage('KR1d0057', 'WYG', '061-17a' );" name="061-17a" class="pb">[061-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6540:6563'>　九介侯伯七介子男五介七介舉中言之司儀賔至</span><br/>
<span class='tline' id='l297' data-llen='6563:6586'>　大門陳擯介交擯三辭畢君迎賔拜辱至大門三讓</span><br/>
<span class='tline' id='l298' data-llen='6586:6609'>　三讓入大門主君每門讓賔一辭是三辭三讓若不</span><br/>
<span class='tline' id='l299' data-llen='6609:6632'>　為此則太急蹙情無由逹也周人出自靈威仰則后</span><br/>
<span class='tline' id='l300' data-llen='6632:6655'>　稷配靈威仰也魯人無后稷之廟今將祭天先於頖</span><br/>
<span class='tline' id='l301' data-llen='6655:6678'>　宫告后稷以將配天是先告卑後祭尊也惡池小川</span><br/>
<span class='tline' id='l302' data-llen='6678:6701'>　配林是泰山之從祀者先告惡池配林然後祭河及</span><br/>
<span class='tline' id='l303' data-llen='6701:6724'>　泰山此皆積漸從小至大之義也充人云祀五帝則</span><br/>
<span class='tline' id='l304' data-llen='6724:6751'><a onclick="displayPageImage('KR1d0057', 'WYG', '061-17b' );" name="061-17b" class="pb">[061-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6751:6774'>　繫于牢芻之三月是三月繫也祭前十日於七日之</span><br/>
<span class='tline' id='l306' data-llen='6774:6797'>　中散齋前三日則嚴宿以致齊積漸敬慎不敢偪切</span><br/>
<span class='tline' id='l307' data-llen='6797:6820'>　也賔主相見有擯相詔告作樂之人無目有扶相行</span><br/>
<span class='tline' id='l308' data-llen='6820:6843'>　歩温藉之至極也案皇氏曰温謂承藉凡玊以物緼</span><br/>
<span class='tline' id='l309' data-llen='6843:6862'>　裹承藉君子亦以威儀擯相以自承藉也</span><br/>
<span class='tline' id='l310' data-llen='6862:6885'>　嚴陵方氏曰禮之情常直而略禮之文常曲而詳情</span><br/>
<span class='tline' id='l311' data-llen='6885:6908'>　文相須不可以偏廢此禮之所以行也然則禮之作</span><br/>
<span class='tline' id='l312' data-llen='6908:6931'>　也豈徒直情而徑行哉亦必有所由始以曲為之文</span><br/>
<span class='tline' id='l313' data-llen='6931:6958'><a onclick="displayPageImage('KR1d0057', 'WYG', '061-18a' );" name="061-18a" class="pb">[061-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6958:6981'>　而已由始焉有所先也以其有所先而不遽作故能</span><br/>
<span class='tline' id='l315' data-llen='6981:7004'>　委曲以成其文焉自七介相見而下至温之至皆其</span><br/>
<span class='tline' id='l316' data-llen='7004:7027'>　事也相見必以介者所以達其情辭讓而後至者所</span><br/>
<span class='tline' id='l317' data-llen='7027:7050'>　以舒其行初曰禮辭再曰固辭三曰終辭則讓亦猶</span><br/>
<span class='tline' id='l318' data-llen='7050:7073'>　是也鄉飲酒曰月者三日則成魄三月則成時是以</span><br/>
<span class='tline' id='l319' data-llen='7073:7096'>　禮有三讓此辭讓之數必以三也有事謂祭也將有</span><br/>
<span class='tline' id='l320' data-llen='7096:7119'>　事於大必先有事於小焉所謂有由始也林則木之</span><br/>
<span class='tline' id='l321' data-llen='7119:7142'>　所積以其從祀於泰山故曰配林七日戒即祭統言</span><br/>
<span class='tline' id='l322' data-llen='7142:7169'><a onclick="displayPageImage('KR1d0057', 'WYG', '061-18b' );" name="061-18b" class="pb">[061-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7169:7192'>　散齊七日以定之是也三日宿即祭統言致齊三日</span><br/>
<span class='tline' id='l324' data-llen='7192:7215'>　以齊之是也此皆先事而備焉故曰慎之至擯於賔</span><br/>
<span class='tline' id='l325' data-llen='7215:7238'>　執事以奉主者也詔於主傳命以告賔者也相歩則</span><br/>
<span class='tline' id='l326' data-llen='7238:7261'>　相瞽之歩者賔主相接而後禮行瞽相相資而後樂</span><br/>
<span class='tline' id='l327' data-llen='7261:7280'>　作則緩而不廹和而無乖故曰温之至也</span><br/>
<span class='tline' id='l328' data-llen='7280:7303'>　馬氏曰君子之於禮情在此將有以致其情於彼所</span><br/>
<span class='tline' id='l329' data-llen='7303:7326'>　以致其情者非任性直前蓋有以先之也大者小之</span><br/>
<span class='tline' id='l330' data-llen='7326:7349'>　所積由小而至大莫不有漸故魯人将有事於上帝</span><br/>
<span class='tline' id='l331' data-llen='7349:7376'><a onclick="displayPageImage('KR1d0057', 'WYG', '061-19a' );" name="061-19a" class="pb">[061-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7376:7399'>　必有事於頖宫者凡以此也不如是則情失於慤且</span><br/>
<span class='tline' id='l333' data-llen='7399:7422'>　蹙矣與夫直情徑行者無以異也然則天子祭天地</span><br/>
<span class='tline' id='l334' data-llen='7422:7445'>　諸侯祭社稷魯人有事於上帝蓋非禮也天子祭名</span><br/>
<span class='tline' id='l335' data-llen='7445:7468'>　山大川諸侯祭山川之在其地者齊人有事於泰山</span><br/>
<span class='tline' id='l336' data-llen='7468:7491'>　亦非禮也然而記者取之而不非者取其有小大先</span><br/>
<span class='tline' id='l337' data-llen='7491:7498'>　後之序也</span><br/>
<span class='tline' id='l338' data-llen='7498:7521'>　山隂陸氏曰禮出於自然非作之也夫禮一於本而</span><br/>
<span class='tline' id='l339' data-llen='7521:7544'>　已則或失之愿是故以介相見辭讓而後至自道觀</span><br/>
<span class='tline' id='l340' data-llen='7544:7571'><a onclick="displayPageImage('KR1d0057', 'WYG', '061-19b' );" name="061-19b" class="pb">[061-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7571:7594'>　之去本逺非其至也自禮觀之去用逺亦非其至也</span><br/>
<span class='tline' id='l342' data-llen='7594:7617'>　故此篇反覆言之如此荀子曰至備情文俱盡其次</span><br/>
<span class='tline' id='l343' data-llen='7617:7640'>　情文代勝其下復情以歸文一也魯人告后稷於頖</span><br/>
<span class='tline' id='l344' data-llen='7640:7663'>　宫以配上帝晉人告惡池以配河齊人告配林以配</span><br/>
<span class='tline' id='l345' data-llen='7663:7683'>　泰山雖曰告之實以肄習其禮即事有漸也</span><br/>
<span class='tline' id='l346' data-llen='7683:7706'>　延平周氏曰惡池與河皆沈祭之屬配林於泰山皆</span><br/>
<span class='tline' id='l347' data-llen='7706:7729'>　血祭之屬而頖宫獨非禋祀之屬者諸侯之有郊禮</span><br/>
<span class='tline' id='l348' data-llen='7729:7752'>　之變也唯其為禮之變故事之所先者亦異也攝心</span><br/>
<span class='tline' id='l349' data-llen='7752:7779'><a onclick="displayPageImage('KR1d0057', 'WYG', '061-20a' );" name="061-20a" class="pb">[061-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7779:7802'>　為戒果設心則已故不宿不宿故特為齊之散者耳</span><br/>
<span class='tline' id='l351' data-llen='7802:7819'>　既攝心矣而又宿故為齊之極至也</span><br/>
<span class='tline' id='l352' data-llen='7819:7842'>　長樂陳氏曰孟子曰禮之於賔主有擯以輔賔而詔</span><br/>
<span class='tline' id='l353' data-llen='7842:7865'>　之以其義則賔主之通情矣故曰禮有擯詔周官眡</span><br/>
<span class='tline' id='l354' data-llen='7865:7888'>　瞭凡樂事相瞽有相以道瞽而使之歩亦歩則周旋</span><br/>
<span class='tline' id='l355' data-llen='7888:7911'>　之節得矣故曰樂有相歩蓋禮以和為用而有擯以</span><br/>
<span class='tline' id='l356' data-llen='7911:7934'>　詔之則凡此外作者罔不和矣樂以和為體而有相</span><br/>
<span class='tline' id='l357' data-llen='7934:7957'>　以道之則凡有中出者罔不和矣外和而内或否焉</span><br/>
<span class='tline' id='l358' data-llen='7957:7984'><a onclick="displayPageImage('KR1d0057', 'WYG', '061-20b' );" name="061-20b" class="pb">[061-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7984:8007'>　内和而外或否焉皆非所以為温之至也然則所謂</span><br/>
<span class='tline' id='l360' data-llen='8007:8030'>　温之至者得非内外俱進於和歟然禮有擯詔亦有</span><br/>
<span class='tline' id='l361' data-llen='8030:8044'>　所謂不詔者凶事不詔是也</span><br/>
<span class='tline' id='l362' data-llen='8044:8067'>　廬陵胡氏曰非自我作古直任己情春秋傳禮與天</span><br/>
<span class='tline' id='l363' data-llen='8067:8075'>　地並言已乆</span><br/>
<span class='tline' id='l364' data-llen='8075:8098'>禮也者反本脩古不忘其初者也故凶事不詔朝事以</span><br/>
<span class='tline' id='l365' data-llen='8098:8122'>樂醴酒之用𤣥酒之尚割刀之用鸞刀之貴莞簟之安</span><br/>
<span class='tline' id='l366' data-llen='8122:8145'>而稾鞂之設是故先王之制禮也必有主也故可述而</span><br/>
<span class='tline' id='l367' data-llen='8145:8172'><a onclick="displayPageImage('KR1d0057', 'WYG', '061-21a' );" name="061-21a" class="pb">[061-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8172:8177'>多學也</span><br/>
<span class='tline' id='l369' data-llen='8177:8200'>　鄭氏曰哭泣由中非由人也朝廷養賢以樂樂之也</span><br/>
<span class='tline' id='l370' data-llen='8200:8223'>　二者反本也穗去實曰鞂禹貢三百里納鞂服醴酒</span><br/>
<span class='tline' id='l371' data-llen='8223:8246'>　以下三者脩古也有主謂本與古也可述而多學以</span><br/>
<span class='tline' id='l372' data-llen='8246:8256'>　本與古求之而已</span><br/>
<span class='tline' id='l373' data-llen='8256:8279'>　孔氏曰此一節論禮之所設反本脩古故可述而多</span><br/>
<span class='tline' id='l374' data-llen='8279:8302'>　學也由其反本脩古故不忘其初本謂心也孝子親</span><br/>
<span class='tline' id='l375' data-llen='8302:8325'>　喪痛由心發故啼號哭泣不待外告而哀自至朝事</span><br/>
<span class='tline' id='l376' data-llen='8325:8352'><a onclick="displayPageImage('KR1d0057', 'WYG', '061-21b' );" name="061-21b" class="pb">[061-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8352:8376'>　謂朝廷之事以樂奏音樂也醴酒五齊第二酒也𤣥</span><br/>
<span class='tline' id='l378' data-llen='8376:8399'>　酒水也尚上也割刀今刀也鸞刀古刀也今刀便利</span><br/>
<span class='tline' id='l379' data-llen='8399:8422'>　古刀遲緩莞簟今之席也詩下莞上簟乃安斯寢言</span><br/>
<span class='tline' id='l380' data-llen='8422:8445'>　其精細可以安人稾鞂除穗粒取稈稾為席四時祭</span><br/>
<span class='tline' id='l381' data-llen='8445:8469'>　祀陳尊𤣥酒在醴酒之上宗廟不用今刀而用古刀</span><br/>
<span class='tline' id='l382' data-llen='8469:8492'>　郊祭不用莞簟之安而設稾鞂之粗席是皆脩古也</span><br/>
<span class='tline' id='l383' data-llen='8492:8515'>　長樂劉氏曰反本者謂經禮三百曲禮三千皆能使</span><br/>
<span class='tline' id='l384' data-llen='8515:8538'>　人制其邪情復於正性致中和以遜五品故曰反本</span><br/>
<span class='tline' id='l385' data-llen='8538:8565'><a onclick="displayPageImage('KR1d0057', 'WYG', '061-22a' );" name="061-22a" class="pb">[061-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8565:8588'>　也脩古者謂聖人雖縁人情制為五禮然皆稽考前</span><br/>
<span class='tline' id='l387' data-llen='8588:8611'>　古事循厥始不敢創作也或損或益乘時之宜然亦</span><br/>
<span class='tline' id='l388' data-llen='8611:8621'>　弗敢忘乎其初也</span><br/>
<span class='tline' id='l389' data-llen='8621:8644'>　嚴陵方氏曰物有本末時有古今然逐末之流而不</span><br/>
<span class='tline' id='l390' data-llen='8644:8667'>　知其所反從今之便而不能有所脩則先王之禮意</span><br/>
<span class='tline' id='l391' data-llen='8667:8690'>　亡矣本者末之初古者今之初反之脩之則不忘之</span><br/>
<span class='tline' id='l392' data-llen='8690:8713'>　故也本末一物欲追還之而已故於本曰反古今異</span><br/>
<span class='tline' id='l393' data-llen='8713:8736'>　時必有損益焉故於古曰脩此其别也言凶事則知</span><br/>
<span class='tline' id='l394' data-llen='8736:8763'><a onclick="displayPageImage('KR1d0057', 'WYG', '061-22b' );" name="061-22b" class="pb">[061-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8763:8786'>　朝事之為吉禮言朝事則知凶事之為喪禮凶事不</span><br/>
<span class='tline' id='l396' data-llen='8786:8809'>　詔則朝事必詔可知朝事以樂則凶事無樂可知朝</span><br/>
<span class='tline' id='l397' data-llen='8809:8832'>　事之籩豆以象朝事其親所進則朝事固祭之始也</span><br/>
<span class='tline' id='l398' data-llen='8832:8855'>　祭義曰樂以迎來正謂是矣有擯詔所以示相接之</span><br/>
<span class='tline' id='l399' data-llen='8855:8878'>　文也凶事則用情而已故不詔樂以侑食所以盡事</span><br/>
<span class='tline' id='l400' data-llen='8878:8901'>　生之禮也祭則如在焉故亦以樂夫於凶事則用情</span><br/>
<span class='tline' id='l401' data-llen='8901:8924'>　朝事則如在豈非反本者乎簟竹也鞂正作秸稾秸</span><br/>
<span class='tline' id='l402' data-llen='8924:8947'>　也主猶賔主之主以其衆之所從故也蓋本者末之</span><br/>
<span class='tline' id='l403' data-llen='8947:8974'><a onclick="displayPageImage('KR1d0057', 'WYG', '061-23a' );" name="061-23a" class="pb">[061-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8974:8997'>　主故先王之制禮也必反之古者今之主故先王之</span><br/>
<span class='tline' id='l405' data-llen='8997:9020'>　制禮也必脩之此之謂有主夫少則得多則惑以其</span><br/>
<span class='tline' id='l406' data-llen='9020:9037'>　有主則雖多不惑故可述而多學也</span><br/>
<span class='tline' id='l407' data-llen='9037:9060'>　馬氏曰禮不獨有以成於文蓋將以反本也不獨有</span><br/>
<span class='tline' id='l408' data-llen='9060:9083'>　以備於今蓋將以脩古也皆不忘其初者也不忘其</span><br/>
<span class='tline' id='l409' data-llen='9083:9106'>　初仁之至也然今之禮便於用古之禮不便於用古</span><br/>
<span class='tline' id='l410' data-llen='9106:9130'>　𤣥酒可尚而不可用鸞刀可貴而不可尚稾鞂可設</span><br/>
<span class='tline' id='l411' data-llen='9130:9153'>　而不可安凡此皆禮從宜之意知禮樂之情者能作</span><br/>
<span class='tline' id='l412' data-llen='9153:9180'><a onclick="displayPageImage('KR1d0057', 'WYG', '061-23b' );" name="061-23b" class="pb">[061-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9180:9203'>　識禮樂之文者能述先王之制禮必有主者知其情</span><br/>
<span class='tline' id='l414' data-llen='9203:9226'>　也則制其文使夫述之者因其文而探其情故可述</span><br/>
<span class='tline' id='l415' data-llen='9226:9249'>　而多學者非有以知其情也推先王之制禮必知其</span><br/>
<span class='tline' id='l416' data-llen='9249:9264'>　情而有所主此聖與明之辨也</span><br/>
<span class='tline' id='l417' data-llen='9264:9290'>　<span class='krp-note'>闕/</span>氏曰聖人之用禮必欲其情文具舉本末並行然</span><br/>
<span class='tline' id='l418' data-llen='9290:9314'>　後為禮之至醴醆雖陳不忘在室之𤣥酒割刀雖用</span><br/>
<span class='tline' id='l419' data-llen='9314:9337'>　不忘聲和之鸞刀腥孰薦矣不忘於血毛巾黼幂矣</span><br/>
<span class='tline' id='l420' data-llen='9337:9360'>　不忘於䟽布和羮之味必貴於大羮之淡莞簟之安</span><br/>
<span class='tline' id='l421' data-llen='9360:9387'><a onclick="displayPageImage('KR1d0057', 'WYG', '061-24a' );" name="061-24a" class="pb">[061-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9387:9409'>　必貴於稾鞂之設是皆欲其本末情文之具舉也</span><br/>
<span class='tline' id='l423' data-llen='9409:9432'>君子曰無節於内者觀物弗之察矣欲察物而不由禮</span><br/>
<span class='tline' id='l424' data-llen='9432:9455'>弗之得矣故作事不以禮弗之敬矣出言不以禮弗之</span><br/>
<span class='tline' id='l425' data-llen='9455:9468'>信矣故曰禮也者物之致也</span><br/>
<span class='tline' id='l426' data-llen='9468:9481'>　鄭氏曰致之言至也極也</span><br/>
<span class='tline' id='l427' data-llen='9481:9504'>　孔氏曰此一節明作事云為非禮不可内猶心也物</span><br/>
<span class='tline' id='l428' data-llen='9504:9527'>　萬物也察分辨也外欲觀察萬物而心不由禮則察</span><br/>
<span class='tline' id='l429' data-llen='9527:9550'>　物不能得也無禮既不為民物敬信故禮為萬物之</span><br/>
<span class='tline' id='l430' data-llen='9550:9577'><a onclick="displayPageImage('KR1d0057', 'WYG', '061-24b' );" name="061-24b" class="pb">[061-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9577:9583'>　至極也</span><br/>
<span class='tline' id='l432' data-llen='9583:9606'>　馬氏曰觀物在目必有主於心欲觀其物而心不盡</span><br/>
<span class='tline' id='l433' data-llen='9606:9629'>　在焉莫能觀也觀物本於心心不可以無節無節於</span><br/>
<span class='tline' id='l434' data-llen='9629:9652'>　内則觀弗之察矣所以節之者禮而已禮有以節於</span><br/>
<span class='tline' id='l435' data-llen='9652:9675'>　内則不以物亂觀不以觀亂心則物之自外至者皆</span><br/>
<span class='tline' id='l436' data-llen='9675:9698'>　可得而察也故欲觀物而不由禮弗之得矣禮運曰</span><br/>
<span class='tline' id='l437' data-llen='9698:9721'>　人藏其心不可測度欲一以窮之舎禮何以哉與此</span><br/>
<span class='tline' id='l438' data-llen='9721:9726'>　同義</span><br/>
<span class='tline' id='l439' data-llen='9726:9753'><a onclick="displayPageImage('KR1d0057', 'WYG', '061-25a' );" name="061-25a" class="pb">[061-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9753:9776'>　延平周氏曰道常無名惟命之理猶為物而已嗜慾</span><br/>
<span class='tline' id='l441' data-llen='9776:9799'>　多者天機淺故無節於内觀物弗之察矣禮者所以</span><br/>
<span class='tline' id='l442' data-llen='9799:9822'>　節於内者也欲察物而不由禮弗之得矣禮者性命</span><br/>
<span class='tline' id='l443' data-llen='9822:9845'>　之理而已故曰禮也者物之致也性命之理必寓度</span><br/>
<span class='tline' id='l444' data-llen='9845:9860'>　數故曰因其財物而致其義焉</span><br/>
<span class='tline' id='l445' data-llen='9860:9883'>　嚴陵方氏曰節者即物自然而為之制者也用是以</span><br/>
<span class='tline' id='l446' data-llen='9883:9906'>　觀物則萬物之情可見矣凡所以能度彼者以吾有</span><br/>
<span class='tline' id='l447' data-llen='9906:9929'>　度故也所以能量彼者以吾有量故也茍無節於内</span><br/>
<span class='tline' id='l448' data-llen='9929:9956'><a onclick="displayPageImage('KR1d0057', 'WYG', '061-25b' );" name="061-25b" class="pb">[061-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9956:9979'>　則所存乎已者未定何恃而觀彼哉故曰無節於内</span><br/>
<span class='tline' id='l450' data-llen='9979:10002'>　者觀物弗之察矣禮者體物以致節者也故欲察物</span><br/>
<span class='tline' id='l451' data-llen='10002:10025'>　而不由禮弗之得矣蓋由禮乃能得物之情故也事</span><br/>
<span class='tline' id='l452' data-llen='10025:10048'>　無禮則不能無妄作故弗之敬矣言無禮則不能無</span><br/>
<span class='tline' id='l453' data-llen='10048:10058'>　妄出故弗之信矣</span><br/>
<span class='tline' id='l454' data-llen='10058:10081'>　長樂劉氏曰能率其性則動為禮節能得其情則動</span><br/>
<span class='tline' id='l455' data-llen='10081:10104'>　中禮節用之以觀察天下之事物罔有弗得其情者</span><br/>
<span class='tline' id='l456' data-llen='10104:10127'>　也故欲察物而弗由禮弗之得矣作事不以禮弗之</span><br/>
<span class='tline' id='l457' data-llen='10127:10154'><a onclick="displayPageImage('KR1d0057', 'WYG', '061-26a' );" name="061-26a" class="pb">[061-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10154:10177'>　敬矣出言不以禮弗之信矣皆謂至誠於禮以復其</span><br/>
<span class='tline' id='l459' data-llen='10177:10200'>　性以時其中然後用之應物必得其宜用之作事孰</span><br/>
<span class='tline' id='l460' data-llen='10200:10223'>　敢不敬用之為教孰敢不從故曰禮也者物之致也</span><br/>
<span class='tline' id='l461' data-llen='10223:10246'>　致謂極至也萬物由之各遂其性各正其命之謂也</span><br/>
<span class='tline' id='l462' data-llen='10246:10269'>是故昔先王之制禮也因其財物而致其義焉爾故作</span><br/>
<span class='tline' id='l463' data-llen='10269:10292'>大事必順天時為朝夕必放於日月為髙必因丘陵為</span><br/>
<span class='tline' id='l464' data-llen='10292:10311'>下必因川澤是故天時雨澤君子達亹亹焉</span><br/>
<span class='tline' id='l465' data-llen='10311:10334'>　鄭氏曰大事祭祀也春秋傳曰啓蟄而郊龍見而雩</span><br/>
<span class='tline' id='l466' data-llen='10334:10361'><a onclick="displayPageImage('KR1d0057', 'WYG', '061-26b' );" name="061-26b" class="pb">[061-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10361:10384'>　始殺而嘗閉蟄而烝丘陵謂冬至祭天於圜丘之上</span><br/>
<span class='tline' id='l468' data-llen='10384:10407'>　川澤謂夏至祭地於方澤之中達猶皆也亹亹勉勉</span><br/>
<span class='tline' id='l469' data-llen='10407:10424'>　也君子愛物見天雨澤皆勉勉勸樂</span><br/>
<span class='tline' id='l470' data-llen='10424:10447'>　孔氏曰此一節論必因其財物之性而致其義大莫</span><br/>
<span class='tline' id='l471' data-llen='10447:10470'>　過於天故順天時而起自作大事以下皆因財物之</span><br/>
<span class='tline' id='l472' data-llen='10470:10493'>　事為朝謂天子春分之旦朝日於東門之外為夕謂</span><br/>
<span class='tline' id='l473' data-llen='10493:10516'>　天子秋分之夕祀月於西門之外日是陽故朝旦用</span><br/>
<span class='tline' id='l474' data-llen='10516:10539'>　事月是隂故夕晚用事日旦出自東方故於東方而</span><br/>
<span class='tline' id='l475' data-llen='10539:10566'><a onclick="displayPageImage('KR1d0057', 'WYG', '061-27a' );" name="061-27a" class="pb">[061-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10566:10589'>　朝之月初生出自西方故於西方而祀之亦順天時</span><br/>
<span class='tline' id='l477' data-llen='10589:10612'>　也天地感祭而降雨澤人君愛物生而勉勉勸樂所</span><br/>
<span class='tline' id='l478' data-llen='10612:10635'>　以與天地合徳也左傳云國之大事在祀與戎故鄭</span><br/>
<span class='tline' id='l479' data-llen='10635:10645'>　知大事謂祭祀也</span><br/>
<span class='tline' id='l480' data-llen='10645:10668'>　永嘉周氏曰禮始於無所有而成於事為度數之間</span><br/>
<span class='tline' id='l481' data-llen='10668:10691'>　有其器而亡其物則不足以明禮有其物而亡其義</span><br/>
<span class='tline' id='l482' data-llen='10691:10714'>　則不足以為禮故曰君子之於禮也因其財物而致</span><br/>
<span class='tline' id='l483' data-llen='10714:10737'>　其義焉爼豆簠簋所以致隂陽之義也圜丘方澤所</span><br/>
<span class='tline' id='l484' data-llen='10737:10764'><a onclick="displayPageImage('KR1d0057', 'WYG', '061-27b' );" name="061-27b" class="pb">[061-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10764:10787'>　以致天地之義也圭璧琮璋豈徒為美觀所以致其</span><br/>
<span class='tline' id='l486' data-llen='10787:10810'>　所執之義也黼黻衮冕豈徒為美飾所以致其所服</span><br/>
<span class='tline' id='l487' data-llen='10810:10833'>　之義也凡所以寓於酬酢應接之閒至纎至悉未有</span><br/>
<span class='tline' id='l488' data-llen='10833:10856'>　不本於義而虚為之者故君子於此觀先王制作之</span><br/>
<span class='tline' id='l489' data-llen='10856:10879'>　意焉本之禮而備其物謂之有物用其物而達其義</span><br/>
<span class='tline' id='l490' data-llen='10879:10902'>　謂之有禮過乎此溺於無所有君子以為虚拘不及</span><br/>
<span class='tline' id='l491' data-llen='10902:10925'>　乎此則滯於形名度數之末君子以為不達禮豈不</span><br/>
<span class='tline' id='l492' data-llen='10925:10948'>　有其物有其義然後謂之禮歟雖然義者本也物者</span><br/>
<span class='tline' id='l493' data-llen='10948:10975'><a onclick="displayPageImage('KR1d0057', 'WYG', '061-28a' );" name="061-28a" class="pb">[061-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='10975:10998'>　末也由其上而言之物可亡而義不可亡故君子為</span><br/>
<span class='tline' id='l495' data-llen='10998:11022'>　禮有時乎以義由其下而言之物亡而義𨼆故小人</span><br/>
<span class='tline' id='l496' data-llen='11022:11045'>　無義不足以知禮晚周之弊世之君子溺於文而亡</span><br/>
<span class='tline' id='l497' data-llen='11045:11068'>　其義故孔子嘗欲從先進之為而深嘆林放之問以</span><br/>
<span class='tline' id='l498' data-llen='11068:11091'>　救其失子貢知足以致其義而不明夫聖人所以為</span><br/>
<span class='tline' id='l499' data-llen='11091:11114'>　禮之備者遂欲去告朔之餼羊以為無益於禮則又</span><br/>
<span class='tline' id='l500' data-llen='11114:11137'>　過矣故孔子曰爾愛其羊我愛其禮嗚呼禮亡而其</span><br/>
<span class='tline' id='l501' data-llen='11137:11160'>　物存則猶可與也既亡其禮又亡其物則聖人所以</span><br/>
<span class='tline' id='l502' data-llen='11160:11187'><a onclick="displayPageImage('KR1d0057', 'WYG', '061-28b' );" name="061-28b" class="pb">[061-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11187:11210'>　為天下也幾乎息矣然則禮之義非聖人有所不能</span><br/>
<span class='tline' id='l504' data-llen='11210:11233'>　盡而所以行之天下傳之後世賢者所以俯就不肖</span><br/>
<span class='tline' id='l505' data-llen='11233:11256'>　所以跂及者舎夫物而論其義吾又不知其為禮也</span><br/>
<span class='tline' id='l506' data-llen='11256:11279'>　若夫區區形名度數之末而不明夫聖人所以為禮</span><br/>
<span class='tline' id='l507' data-llen='11279:11302'>　之意是又祝史之事而已故曰因其財物而致其義</span><br/>
<span class='tline' id='l508' data-llen='11302:11311'>　焉然後為君子</span><br/>
<span class='tline' id='l509' data-llen='11311:11334'>　嚴陵方氏曰因其財物於外以致其義於内蓋先王</span><br/>
<span class='tline' id='l510' data-llen='11334:11357'>　制禮之意也下文所云皆其事矣大事若春有祠夏</span><br/>
<span class='tline' id='l511' data-llen='11357:11384'><a onclick="displayPageImage('KR1d0057', 'WYG', '061-29a' );" name="061-29a" class="pb">[061-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11384:11407'>　有礿秋有嘗冬有烝凡此則因其財物以致大事之</span><br/>
<span class='tline' id='l513' data-llen='11407:11430'>　義以日之出於朝也則朝日於王宫之壇以月之見</span><br/>
<span class='tline' id='l514' data-llen='11430:11453'>　於夕也則夕月於夜明之坎凡此則因其財物以致</span><br/>
<span class='tline' id='l515' data-llen='11453:11476'>　朝夕之義也因山之髙而為事髙之禮因川澤之下</span><br/>
<span class='tline' id='l516' data-llen='11476:11499'>　而為事下之禮凡此則因其財物以致髙下之義也</span><br/>
<span class='tline' id='l517' data-llen='11499:11522'>　然此皆財物之大者爾若悉而論之凡天之所生茍</span><br/>
<span class='tline' id='l518' data-llen='11522:11545'>　可以為禮者莫非財物也故終之以天時雨澤君子</span><br/>
<span class='tline' id='l519' data-llen='11545:11568'>　達亹亹焉財物固皆天之所生天之所以生之者存</span><br/>
<span class='tline' id='l520' data-llen='11568:11595'><a onclick="displayPageImage('KR1d0057', 'WYG', '061-29b' );" name="061-29b" class="pb">[061-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11595:11618'>　乎時雨之澤天時雨澤君子達亹亹者為其足以致</span><br/>
<span class='tline' id='l522' data-llen='11618:11641'>　其義故也亹亹言勸勉於禮達言君子之人皆如是</span><br/>
<span class='tline' id='l523' data-llen='11641:11664'>　也若詩稱亹亹文王則言其勸也稱亹亹申伯則言</span><br/>
<span class='tline' id='l524' data-llen='11664:11687'>　其勉也易兩稱成天下之亹亹則兼勸勉而言之也</span><br/>
<span class='tline' id='l525' data-llen='11687:11710'>　馬氏曰輕財而重禮先王之意也先王之制禮必因</span><br/>
<span class='tline' id='l526' data-llen='11710:11733'>　其財物者葢將之以行也荀子曰禮以貨財為用記</span><br/>
<span class='tline' id='l527' data-llen='11733:11756'>　曰有其禮無其財君子弗行也故先王之制禮因其</span><br/>
<span class='tline' id='l528' data-llen='11756:11779'>　財物以致其義也國之大事在祀與戎故春蒐夏苗</span><br/>
<span class='tline' id='l529' data-llen='11779:11806'><a onclick="displayPageImage('KR1d0057', 'WYG', '061-30a' );" name="061-30a" class="pb">[061-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='11806:11829'>　秋獮冬狩是順天時也至於祭祀亦天時也天時雨</span><br/>
<span class='tline' id='l531' data-llen='11829:11852'>　澤君子所以勉勉樂之而不倦非特以財物為可樂</span><br/>
<span class='tline' id='l532' data-llen='11852:11868'>　也樂其生財有道得以行其禮也</span><br/>
<span class='tline' id='l533' data-llen='11868:11891'>　長樂劉氏曰作大事必順天時者謂天有時以資萬</span><br/>
<span class='tline' id='l534' data-llen='11891:11914'>　物之始地有時以資萬物之生必有歴象授民始生</span><br/>
<span class='tline' id='l535' data-llen='11914:11937'>　之候然後致力於農桑則國之大事成矣為朝夕必</span><br/>
<span class='tline' id='l536' data-llen='11937:11960'>　放於日月者謂天子春分之旦朝日於東郊六服諸</span><br/>
<span class='tline' id='l537' data-llen='11960:11983'>　侯因朝而助祭遂圖天下之事秋分之暮夕月於西</span><br/>
<span class='tline' id='l538' data-llen='11983:12010'><a onclick="displayPageImage('KR1d0057', 'WYG', '061-30b' );" name="061-30b" class="pb">[061-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='12010:12033'>　郊六服諸侯因覲而助祭遂考此邦之功為髙者必</span><br/>
<span class='tline' id='l540' data-llen='12033:12056'>　因丘陵因其髙以祀天也為下者必因川澤因其下</span><br/>
<span class='tline' id='l541' data-llen='12056:12079'>　以祭地也三者聖人盡敬以行之祈隂陽之和致風</span><br/>
<span class='tline' id='l542' data-llen='12079:12102'>　雨之順所以育萬物而正其性命也故天時雨澤君</span><br/>
<span class='tline' id='l543' data-llen='12102:12125'>　子達亹亹焉天時謂陽燠風寒雨澤各一時若君子</span><br/>
<span class='tline' id='l544' data-llen='12125:12143'>　賴之以達其勸勉農人之意於天下也</span><br/>
<span class='tline' id='l545' data-llen='12143:12166'>　延平周氏曰作大事必順天時後天者也君臣相見</span><br/>
<span class='tline' id='l546' data-llen='12166:12189'>　於朝謂之朝相見於夕謂之夕為朝必放於日陽之</span><br/>
<span class='tline' id='l547' data-llen='12189:12216'><a onclick="displayPageImage('KR1d0057', 'WYG', '061-31a' );" name="061-31a" class="pb">[061-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12216:12239'>　義也為夕必放於月隂之義也為髙必因丘陵為下</span><br/>
<span class='tline' id='l549' data-llen='12239:12262'>　必因川澤貴自然也順隂陽天地自然之理故天人</span><br/>
<span class='tline' id='l550' data-llen='12262:12285'>　莫不助之所謂天時雨澤天助之也而君子皆勉勉</span><br/>
<span class='tline' id='l551' data-llen='12285:12289'>　焉</span><br/>
<span class='tline' id='l552' data-llen='12289:12312'>　山隂陸氏曰孟子曰為髙必因丘陵為下必因川澤</span><br/>
<span class='tline' id='l553' data-llen='12312:12335'>　為政不因先王之道可謂智乎則所謂為髙為下義</span><br/>
<span class='tline' id='l554' data-llen='12335:12358'>　不在冬至祀天夏至祭地也髙為髙而已下為下而</span><br/>
<span class='tline' id='l555' data-llen='12358:12381'>　已則不交也故又告之以天時雨澤君子達亹亹焉</span><br/>
<span class='tline' id='l556' data-llen='12381:12408'><a onclick="displayPageImage('KR1d0057', 'WYG', '061-31b' );" name="061-31b" class="pb">[061-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12408:12431'>　蓋陽降而下隂升而上和而後為雨此尾閭之事也</span><br/>
<span class='tline' id='l558' data-llen='12431:12441'>　君子於此有覺焉</span><br/>
<span class='tline' id='l559' data-llen='12441:12464'>　講義曰達亹亹焉達者言無時而不然也外而因於</span><br/>
<span class='tline' id='l560' data-llen='12464:12487'>　財物内而盡其亹亹其於禮亦云備矣然而所資以</span><br/>
<span class='tline' id='l561' data-llen='12487:12510'>　行禮者不可以非人也故下文言有徳者尚之有道</span><br/>
<span class='tline' id='l562' data-llen='12510:12533'>　者尊之能者任之賢者舉之既已得人矣猶慮其不</span><br/>
<span class='tline' id='l563' data-llen='12533:12556'>　䖍也於是聚衆而誓之若戒百官於庫門之内是也</span><br/>
<span class='tline' id='l564' data-llen='12556:12580'>　嗚呼禮之難行也如此奈何理之不明而可以輕議哉</span><br/>
<span class='tline' id='l565' data-llen='12580:12607'><a onclick="displayPageImage('KR1d0057', 'WYG', '061-32a' );" name="061-32a" class="pb">[061-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='12607:12630'>　金華應氏曰大事不止於祀若動大衆興大役必順</span><br/>
<span class='tline' id='l567' data-llen='12630:12653'>　寒暑之時而為之節為朝夕若日出而作日夕而息</span><br/>
<span class='tline' id='l568' data-llen='12653:12676'>　必因其有晝夜之經而為之限為髙若築臺觀為下</span><br/>
<span class='tline' id='l569' data-llen='12676:12699'>　若蓄陂池必因其有髙下之勢而始用其力天時雨</span><br/>
<span class='tline' id='l570' data-llen='12699:12722'>　澤蓋陽和融液仁徳流行出於天運之自然而不容</span><br/>
<span class='tline' id='l571' data-llen='12722:12746'>　止也君子感之仁孝愛敬之心𤼵於中而達於外者</span><br/>
<span class='tline' id='l572' data-llen='12746:12769'>　亦勉勉而不容己焉感之而敬天則雷出地奮必達</span><br/>
<span class='tline' id='l573' data-llen='12769:12792'>　其殷薦之誠感之而思親則雨露既濡必逹其怵惕</span><br/>
<span class='tline' id='l574' data-llen='12792:12819'><a onclick="displayPageImage('KR1d0057', 'WYG', '061-32b' );" name="061-32b" class="pb">[061-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='12819:12842'>　之心以至經綸於雲雷之屯宴樂於雲天之需裁成</span><br/>
<span class='tline' id='l576' data-llen='12842:12865'>　輔相於天地交泰之時赦過宥罪於雷雨作觧之日</span><br/>
<span class='tline' id='l577' data-llen='12865:12876'>　皆所以達其亹亹也</span><br/>
<span class='tline' id='l578' data-llen='12876:12899'>是故昔先王尚有徳尊有道任有能舉賢而置之聚衆</span><br/>
<span class='tline' id='l579' data-llen='12899:12904'>而誓之</span><br/>
<span class='tline' id='l580' data-llen='12904:12924'>　鄭氏曰古者將有大事必選賢誓衆重事也</span><br/>
<span class='tline' id='l581' data-llen='12924:12947'>　孔氏曰自此至大治一節因上經論作大事必順天</span><br/>
<span class='tline' id='l582' data-llen='12947:12970'>　時故此經明舉賢任能敬事天地遂致龜龍降集寒</span><br/>
<span class='tline' id='l583' data-llen='12970:12997'><a onclick="displayPageImage('KR1d0057', 'WYG', '061-33a' );" name="061-33a" class="pb">[061-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='12997:13020'>　暑順時先王貴尚有徳之人尊崇有道之士任使有</span><br/>
<span class='tline' id='l585' data-llen='13020:13043'>　能之衆至將祭之時選舉賢能置之祭位則射以擇</span><br/>
<span class='tline' id='l586' data-llen='13043:13066'>　士是也又聚集其衆而誓戒之其有不恭則服大刑</span><br/>
<span class='tline' id='l587' data-llen='13066:13071'>　是也</span><br/>
<span class='tline' id='l588' data-llen='13071:13094'>　馬氏曰夫禮有五經莫重於祭而聖人於祭不能自</span><br/>
<span class='tline' id='l589' data-llen='13094:13117'>　任其事則任之以人故有尚徳尊道任能舉賢誓衆</span><br/>
<span class='tline' id='l590' data-llen='13117:13140'>　之事自尚有徳至舉賢而置之則小大之官莫不具</span><br/>
<span class='tline' id='l591' data-llen='13140:13163'>　其職聚衆而誓之則小大之官莫不謹其職故於廟</span><br/>
<span class='tline' id='l592' data-llen='13163:13190'><a onclick="displayPageImage('KR1d0057', 'WYG', '061-33b' );" name="061-33b" class="pb">[061-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='13190:13203'>　足以饗親於郊足以饗帝</span><br/>
<span class='tline' id='l594' data-llen='13203:13226'>　嚴陵方氏曰射義曰天子將祭必先習射於澤澤者</span><br/>
<span class='tline' id='l595' data-llen='13226:13249'>　所以擇士也射中者得與於祭不中者不得與於祭</span><br/>
<span class='tline' id='l596' data-llen='13249:13272'>　此舉賢而置之也郊特牲曰獻命庫門之内戒百官</span><br/>
<span class='tline' id='l597' data-llen='13272:13291'>　也大廟之命戒百姓也此聚衆而誓之也</span><br/>
<span class='tline' id='l598' data-llen='13291:13314'>　金華應氏曰祭祀之所感惟有道徳者易通乎神明</span><br/>
<span class='tline' id='l599' data-llen='13314:13328'>　故卜洛之毖祀屬之周召也</span><br/>
<span class='tline' id='l600' data-llen='13328:13351'>是故因天事天因地事地因名山升中于天因吉土以</span><br/>
<span class='tline' id='l601' data-llen='13351:13378'><a onclick="displayPageImage('KR1d0057', 'WYG', '061-34a' );" name="061-34a" class="pb">[061-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13378:13401'>饗帝于郊升中于天而鳯皇降龜龍假饗帝于郊而風</span><br/>
<span class='tline' id='l603' data-llen='13401:13421'>雨節寒暑時是故聖人南面而立而天下大治</span><br/>
<span class='tline' id='l604' data-llen='13421:13444'>　鄭氏曰天髙因髙者以事地下因下者以事也名山</span><br/>
<span class='tline' id='l605' data-llen='13444:13467'>　名猶大也升上也中猶成也謂廵守至於方嶽燔柴</span><br/>
<span class='tline' id='l606' data-llen='13467:13490'>　祭天告以諸侯之成功也吉土王者所卜而居之土</span><br/>
<span class='tline' id='l607' data-llen='13490:13513'>　也饗帝于郊以四時所兆祭于四郊者也升中于天</span><br/>
<span class='tline' id='l608' data-llen='13513:13536'>　而鳯皇降龜龍假謂功成而太平隂陽氣和而致象</span><br/>
<span class='tline' id='l609' data-llen='13536:13559'>　物也饗帝于郊而風雨節寒暑時謂五帝主五行五</span><br/>
<span class='tline' id='l610' data-llen='13559:13586'><a onclick="displayPageImage('KR1d0057', 'WYG', '061-34b' );" name="061-34b" class="pb">[061-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='13586:13609'>　行之氣和而庶徴得其序也五行木為雨金為暘火</span><br/>
<span class='tline' id='l612' data-llen='13609:13626'>　為燠水為寒土為風南面立者視朝</span><br/>
<span class='tline' id='l613' data-llen='13626:13649'>　孔氏曰因天事天因地事地則上文為髙必因丘陵</span><br/>
<span class='tline' id='l614' data-llen='13649:13672'>　為下必因川澤是也但事天非在一所此謂封禪之</span><br/>
<span class='tline' id='l615' data-llen='13672:13695'>　時也饗帝則因其所卜吉土以為都饗祭五方之帝</span><br/>
<span class='tline' id='l616' data-llen='13695:13718'>　於都之四郊謂木帝於東郊火帝於南郊金帝於西</span><br/>
<span class='tline' id='l617' data-llen='13718:13741'>　郊水帝於北郊土帝亦於南郊又王者各祭感生之</span><br/>
<span class='tline' id='l618' data-llen='13741:13764'>　帝於南郊是也聖人尚徳尊賢奉天事地隂陽既合</span><br/>
<span class='tline' id='l619' data-llen='13764:13791'><a onclick="displayPageImage('KR1d0057', 'WYG', '061-35a' );" name="061-35a" class="pb">[061-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='13791:13814'>　嘉瑞並来以是之故聖人但南面而立朝夕視朝而</span><br/>
<span class='tline' id='l621' data-llen='13814:13821'>　天下大治</span><br/>
<span class='tline' id='l622' data-llen='13821:13844'>　嚴陵方氏曰名山與王制所言同義告天謂之升中</span><br/>
<span class='tline' id='l623' data-llen='13844:13867'>　與周官登中于天府同義中謂事實也事之名在外</span><br/>
<span class='tline' id='l624' data-llen='13867:13890'>　其實在中故謂之中天府謂之治中亦此意因名山</span><br/>
<span class='tline' id='l625' data-llen='13890:13913'>　而升中則因髙以告天也吉土卜土之吉者以為之</span><br/>
<span class='tline' id='l626' data-llen='13913:13936'>　兆也因吉土以饗帝於郊即小宗伯言兆五帝於四</span><br/>
<span class='tline' id='l627' data-llen='13936:13959'>　郊是矣帝有五而郊止有四者以土繼火用事故亦</span><br/>
<span class='tline' id='l628' data-llen='13959:13986'><a onclick="displayPageImage('KR1d0057', 'WYG', '061-35b' );" name="061-35b" class="pb">[061-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='13986:14009'>　兆於南郊也饗亦祭也以祭之而見饗故謂之饗曰</span><br/>
<span class='tline' id='l630' data-llen='14009:14032'>　祭則以人而言其事曰饗則以神而言其禮也鳯雌</span><br/>
<span class='tline' id='l631' data-llen='14032:14055'>　曰凰以羽族故言降也龜龍鱗介之族故曰假四靈</span><br/>
<span class='tline' id='l632' data-llen='14055:14078'>　獨不言麟者以麟土畜土分王於四時言三者則麟</span><br/>
<span class='tline' id='l633' data-llen='14078:14101'>　在其中矣四靈之物至則無獝狘之患矣五行之氣</span><br/>
<span class='tline' id='l634' data-llen='14101:14124'>　和則無愆伏之災矣聖人夫何為哉故南面而立而</span><br/>
<span class='tline' id='l635' data-llen='14124:14132'>　天下大治也</span><br/>
<span class='tline' id='l636' data-llen='14132:14155'>　馬氏曰天者髙之極者也故為髙必因丘陵因髙而</span><br/>
<span class='tline' id='l637' data-llen='14155:14182'><a onclick="displayPageImage('KR1d0057', 'WYG', '061-36a' );" name="061-36a" class="pb">[061-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='14182:14205'>　事之所謂因天事天也地者下之極者也故為下必</span><br/>
<span class='tline' id='l639' data-llen='14205:14228'>　因川澤因下而事之所謂因地事地也因名山以升</span><br/>
<span class='tline' id='l640' data-llen='14228:14251'>　中于天因吉土以饗帝于郊因天之事也升中于天</span><br/>
<span class='tline' id='l641' data-llen='14251:14274'>　而鳯凰降龜龍假饗帝于郊而風雨節寒暑時事天</span><br/>
<span class='tline' id='l642' data-llen='14274:14292'>　之效也升中于天謂升中心之誠於天</span><br/>
<span class='tline' id='l643' data-llen='14292:14315'>　延平周氏曰髙下者天地之位也方圎者天地之體</span><br/>
<span class='tline' id='l644' data-llen='14315:14338'>　也故因天者髙而圎因地者方以下廵守升中於四</span><br/>
<span class='tline' id='l645' data-llen='14338:14361'>　嶽則鳯凰未必降龜龍未必假迎氣饗帝於四郊則</span><br/>
<span class='tline' id='l646' data-llen='14361:14388'><a onclick="displayPageImage('KR1d0057', 'WYG', '061-36b' );" name="061-36b" class="pb">[061-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='14388:14411'>　未必風雨節寒暑時蓋先王之時凡所謂和同天人</span><br/>
<span class='tline' id='l648' data-llen='14411:14432'>　之際者無不修舉然後升中饗帝為可以致此</span><br/>
<span class='tline' id='l649' data-llen='14432:14455'>　山隂陸氏曰因天事天因地事地燔柴瘞埋於此蓋</span><br/>
<span class='tline' id='l650' data-llen='14455:14478'>　有奥㫖存焉而昧者不知也吉土若周公卜洛是也</span><br/>
<span class='tline' id='l651' data-llen='14478:14501'>天道至教聖人至徳廟堂之上罍尊在阼犧尊在西廟</span><br/>
<span class='tline' id='l652' data-llen='14501:14524'>堂之下縣鼓在西應鼓在東君在阼夫人在房大明生</span><br/>
<span class='tline' id='l653' data-llen='14524:14547'>於東月生於西此隂陽之分夫婦之位也君西酌犧象</span><br/>
<span class='tline' id='l654' data-llen='14547:14569'>夫人東酌罍尊禮交動乎上樂交應乎下和之至也</span><br/>
<span class='tline' id='l655' data-llen='14569:14596'><a onclick="displayPageImage('KR1d0057', 'WYG', '061-37a' );" name="061-37a" class="pb">[061-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='14596:14619'>　鄭氏曰至教至徳目下事也犧尊縣鼓俱在西禮樂</span><br/>
<span class='tline' id='l657' data-llen='14619:14642'>　之器尊西也小鼓謂之應犧周禮作獻君在阼人君</span><br/>
<span class='tline' id='l658' data-llen='14642:14665'>　尊東也天子諸侯有左右房大明日也西酌犧象象</span><br/>
<span class='tline' id='l659' data-llen='14665:14688'>　日出東方而西行也東酌罍尊象月出西方而東行</span><br/>
<span class='tline' id='l660' data-llen='14688:14711'>　也周禮曰春祠夏禴祼用雞彞鳥彞皆有舟其朝踐</span><br/>
<span class='tline' id='l661' data-llen='14711:14734'>　用兩獻尊其再獻用兩象尊皆有罍諸臣之所酢和</span><br/>
<span class='tline' id='l662' data-llen='14734:14746'>　之至言禮樂交乃和也</span><br/>
<span class='tline' id='l663' data-llen='14746:14769'>　孔氏曰此一節明天道用教以示人聖人則放之以</span><br/>
<span class='tline' id='l664' data-llen='14769:14796'><a onclick="displayPageImage('KR1d0057', 'WYG', '061-37b' );" name="061-37b" class="pb">[061-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='14796:14819'>　為徳故君立於阼以象日夫人在西房以象月天垂</span><br/>
<span class='tline' id='l666' data-llen='14819:14842'>　日月示人以至極而為之教聖人法天之至極而為</span><br/>
<span class='tline' id='l667' data-llen='14842:14865'>　徳罍尊在阼夫人所酌也犧尊在西君所酌也縣鼓</span><br/>
<span class='tline' id='l668' data-llen='14865:14888'>　謂大鼓也在西方而縣之應鼓謂小鼓也在東方而</span><br/>
<span class='tline' id='l669' data-llen='14888:14911'>　縣之君西酌犧象夫人東酌罍尊者案上云罍尊在</span><br/>
<span class='tline' id='l670' data-llen='14911:14934'>　阼當阼階堂上而設之則犧尊在西當西階堂上而</span><br/>
<span class='tline' id='l671' data-llen='14934:14957'>　陳之故君於阼階西嚮酌犧尊夫人於西房之前東</span><br/>
<span class='tline' id='l672' data-llen='14957:14980'>　嚮酌罍尊禮交動乎上者謂君與夫人酌獻之禮交</span><br/>
<span class='tline' id='l673' data-llen='14980:15007'><a onclick="displayPageImage('KR1d0057', 'WYG', '061-38a' );" name="061-38a" class="pb">[061-38a] <img width="20"  src="/static/img/kanseki-5.png"/></a></span><br/>
<span class='tline' id='l674' data-llen='15007:15030'>　相動於堂上也樂交應乎下者謂縣鼓應鼓相應在</span><br/>
<span class='tline' id='l675' data-llen='15030:15053'>　於堂下堂之上下禮樂交相應㑹和諧之至極也鄭</span><br/>
<span class='tline' id='l676' data-llen='15053:15076'>　註天子諸侯有左右房者以卿大夫以下唯有東房</span><br/>
<span class='tline' id='l677' data-llen='15076:15099'>　故鄉飲酒郷射尊於房户間賔主夾之無西房也知</span><br/>
<span class='tline' id='l678' data-llen='15099:15122'>　天子諸侯有左右房者以士喪禮主婦髽于室在主</span><br/>
<span class='tline' id='l679' data-llen='15122:15145'>　人西喪大記君之喪婦人髽帶麻于房中亦當在男</span><br/>
<span class='tline' id='l680' data-llen='15145:15168'>　子之西故彼註亦云則西房也又顧命云天子有左</span><br/>
<span class='tline' id='l681' data-llen='15168:15191'>　右房此云夫人在房又云夫人東酌罍尊是西房也</span><br/>
<span class='tline' id='l682' data-llen='15191:15218'><a onclick="displayPageImage('KR1d0057', 'WYG', '061-38b' );" name="061-38b" class="pb">[061-38b] <img width="20"  src="/static/img/kanseki-5.png"/></a></span><br/>
<span class='tline' id='l683' data-llen='15218:15227'>　故云有左右房</span><br/>
<span class='tline' id='l684' data-llen='15227:15250'>　横渠張氏曰天道四時行百物生無非至教聖人之</span><br/>
<span class='tline' id='l685' data-llen='15250:15262'>　動無非至徳夫何言哉</span><br/>
<span class='tline' id='l686' data-llen='15262:15285'>　長樂劉氏曰天道無言而四時行焉百物生焉是至</span><br/>
<span class='tline' id='l687' data-llen='15285:15308'>　教也聖人無為而五品克遜萬邦以孚是至徳也廟</span><br/>
<span class='tline' id='l688' data-llen='15308:15331'>　堂之上以下言禮法盛行人倫已厚聖人無為也唯</span><br/>
<span class='tline' id='l689' data-llen='15331:15354'>　以神道設教夫婦酌行禮樂於上俾民觀而化之不</span><br/>
<span class='tline' id='l690' data-llen='15354:15362'>　曰徳之至乎</span><br/>
<span class='tline' id='l691' data-llen='15362:15389'><a onclick="displayPageImage('KR1d0057', 'WYG', '061-39a' );" name="061-39a" class="pb">[061-39a] <img width="20"  src="/static/img/kanseki-5.png"/></a></span><br/>
<span class='tline' id='l692' data-llen='15389:15412'>　馬氏曰天垂象以示人故為教之至聖人體天之所</span><br/>
<span class='tline' id='l693' data-llen='15412:15435'>　示以成徳故為徳之至天道至教非無徳也聖人至</span><br/>
<span class='tline' id='l694' data-llen='15435:15458'>　徳非無教也所謂大明生於東月生於西至教之一</span><br/>
<span class='tline' id='l695' data-llen='15458:15481'>　端耳君西酌犧象夫人東酌罍尊至徳之一端耳記</span><br/>
<span class='tline' id='l696' data-llen='15481:15504'>　曰天有四時春秋冬夏風雨霜露無非教也記者言</span><br/>
<span class='tline' id='l697' data-llen='15504:15527'>　之及此取其近於人而言之也君在阼東也則知夫</span><br/>
<span class='tline' id='l698' data-llen='15527:15548'>　人在西房也夫人在房内也則知君在阼外也</span><br/>
<span class='tline' id='l699' data-llen='15548:15574'>　<span class='krp-note'>闕/</span>氏曰天所以立道者在隂陽聖人所以飾治者在</span><br/>
<span class='tline' id='l700' data-llen='15574:15601'><a onclick="displayPageImage('KR1d0057', 'WYG', '061-39b' );" name="061-39b" class="pb">[061-39b] <img width="20"  src="/static/img/kanseki-5.png"/></a></span><br/>
<span class='tline' id='l701' data-llen='15601:15624'>　禮樂隂陽立道教之所自出也故天道至教禮樂飾</span><br/>
<span class='tline' id='l702' data-llen='15624:15647'>　治徳之所自形也故聖人至徳隂陽之精其象著為</span><br/>
<span class='tline' id='l703' data-llen='15647:15670'>　日月故大明生於東月生於西隂陽所以定位禮樂</span><br/>
<span class='tline' id='l704' data-llen='15670:15693'>　之别其用見於夫婦故君在阼夫人在房夫婦所以</span><br/>
<span class='tline' id='l705' data-llen='15693:15716'>　定分分位定而天人不交不可以致和故廟堂之上</span><br/>
<span class='tline' id='l706' data-llen='15716:15739'>　罍尊象其動而在東者陽也夫人位則在房而東酌</span><br/>
<span class='tline' id='l707' data-llen='15739:15762'>　罍尊以隂而上交乎陽也犧象象其静而在西者隂</span><br/>
<span class='tline' id='l708' data-llen='15762:15785'>　也君位則在阼而西酌犧象以陽而下交乎隂也此</span><br/>
<span class='tline' id='l709' data-llen='15785:15812'><a onclick="displayPageImage('KR1d0057', 'WYG', '061-40a' );" name="061-40a" class="pb">[061-40a] <img width="20"  src="/static/img/kanseki-5.png"/></a></span><br/>
<span class='tline' id='l710' data-llen='15812:15835'>　禮所以交動乎上也廟堂之下大鼓以倡始而倡始</span><br/>
<span class='tline' id='l711' data-llen='15835:15858'>　陽道也其位則在西是以陽下交乎隂也應鼓以和</span><br/>
<span class='tline' id='l712' data-llen='15858:15881'>　終而和終隂道也其位則在東是以隂上交乎陽也</span><br/>
<span class='tline' id='l713' data-llen='15881:15904'>　此樂所以應乎下也隂陽交通天人和同故曰和之</span><br/>
<span class='tline' id='l714' data-llen='15904:15909'>　至也</span><br/>
<span class='tline' id='l715' data-llen='15909:15932'>　延平周氏曰天道無非教凡有象者皆至教也聖人</span><br/>
<span class='tline' id='l716' data-llen='15932:15955'>　無非徳凡在於動作之間者皆至徳也自罍在阼而</span><br/>
<span class='tline' id='l717' data-llen='15955:15978'>　下皆所謂至教至徳者也雷陽也牛隂也故罍尊在</span><br/>
<span class='tline' id='l718' data-llen='15978:16005'><a onclick="displayPageImage('KR1d0057', 'WYG', '061-40b' );" name="061-40b" class="pb">[061-40b] <img width="20"  src="/static/img/kanseki-5.png"/></a></span><br/>
<span class='tline' id='l719' data-llen='16005:16028'>　左而犧尊在右者隂陽之位也以縣鼓而對應鼓則</span><br/>
<span class='tline' id='l720' data-llen='16028:16051'>　應鼓非縣乃提之者也以應鼓而對縣鼓則縣鼓非</span><br/>
<span class='tline' id='l721' data-llen='16051:16074'>　應乃倡之者也倡者為陽和者為隂故縣鼓在右而</span><br/>
<span class='tline' id='l722' data-llen='16074:16097'>　應鼓在左者隂陽之配也君在東阼所以祖日之生</span><br/>
<span class='tline' id='l723' data-llen='16097:16120'>　於東夫人在西房所以祖月之生於西此隂陽之位</span><br/>
<span class='tline' id='l724' data-llen='16120:16143'>　也君在東階而西酌犧象所以祖日之西行夫人在</span><br/>
<span class='tline' id='l725' data-llen='16143:16166'>　西房而東酌罍尊所以祖月之東行此隂陽之配也</span><br/>
<span class='tline' id='l726' data-llen='16166:16189'>　君陽也夫人隂也君與夫人之禮交舉於上此隂陽</span><br/>
<span class='tline' id='l727' data-llen='16189:16216'><a onclick="displayPageImage('KR1d0057', 'WYG', '061-41a' );" name="061-41a" class="pb">[061-41a] <img width="20"  src="/static/img/kanseki-5.png"/></a></span><br/>
<span class='tline' id='l728' data-llen='16216:16239'>　之體見於禮者也六律陽聲也六吕隂聲也律吕之</span><br/>
<span class='tline' id='l729' data-llen='16239:16263'>　聲交應於下此隂陽之聲𤼵於樂者也一陽一隂謂</span><br/>
<span class='tline' id='l730' data-llen='16263:16278'>　之道而道者徳教之所自出也</span><br/>
<span class='tline' id='l731' data-llen='16278:16301'>　講義曰禮有文有情情文兩至然後能通天地之大</span><br/>
<span class='tline' id='l732' data-llen='16301:16324'>　降於上下之神故上文升中於天則萬物得其理饗</span><br/>
<span class='tline' id='l733' data-llen='16324:16347'>　帝于郊則五行得其序禮治之作各由其類固有不</span><br/>
<span class='tline' id='l734' data-llen='16347:16370'>　召而自應者故聖人南面垂拱而天下底於大治蓋</span><br/>
<span class='tline' id='l735' data-llen='16370:16393'>　天運乎上其所以示人者有不言之教聖人法天其</span><br/>
<span class='tline' id='l736' data-llen='16393:16420'><a onclick="displayPageImage('KR1d0057', 'WYG', '061-41b' );" name="061-41b" class="pb">[061-41b] <img width="20"  src="/static/img/kanseki-5.png"/></a></span><br/>
<span class='tline' id='l737' data-llen='16420:16443'>　所以與天合徳者有無為之治故繼之曰天道至教</span><br/>
<span class='tline' id='l738' data-llen='16443:16466'>　聖人至徳鄭註以為目下事誤矣廟堂之上其禮交</span><br/>
<span class='tline' id='l739' data-llen='16466:16489'>　動廟堂之下其樂交應先後倡和不失其節則隂陽</span><br/>
<span class='tline' id='l740' data-llen='16489:16511'>　也夫婦也其理感通而未嘗或乖故曰和之至也</span><br/>
<span class='tline' id='l741' data-llen='16511:16534'>　嚴陵方氏曰廟堂者宗廟之堂也亦見月令觧然廟</span><br/>
<span class='tline' id='l742' data-llen='16534:16557'>　堂之名人君所居亦得稱之若傳所謂人君不下廟</span><br/>
<span class='tline' id='l743' data-llen='16557:16580'>　堂之上而知四海之外是矣罍尊即明堂位所謂山</span><br/>
<span class='tline' id='l744' data-llen='16580:16603'>　罍也以畫雲氣於其上故於文從靁犧尊畫犧牛以</span><br/>
<span class='tline' id='l745' data-llen='16603:16630'><a onclick="displayPageImage('KR1d0057', 'WYG', '061-42a' );" name="061-42a" class="pb">[061-42a] <img width="20"  src="/static/img/kanseki-5.png"/></a></span><br/>
<span class='tline' id='l746' data-llen='16630:16653'>　為飾阼東階也言阼則知西之為階言西則知阼之</span><br/>
<span class='tline' id='l747' data-llen='16653:16676'>　為東矣日月皆有明日本明月受日而明本明則大</span><br/>
<span class='tline' id='l748' data-llen='16676:16699'>　受而明則小大明生於東經所謂日出於東是也月</span><br/>
<span class='tline' id='l749' data-llen='16699:16722'>　生於西揚雄所謂載魄於西是也此隂陽所以分也</span><br/>
<span class='tline' id='l750' data-llen='16722:16745'>　故曰隂陽之分君在阼夫人在房夫婦各位故曰夫</span><br/>
<span class='tline' id='l751' data-llen='16745:16768'>　婦之位犧象謂犧尊象尊也前言尊而不言象後言</span><br/>
<span class='tline' id='l752' data-llen='16768:16780'>　象而不言尊互相備也</span><br/>
<span class='tline' id='l753' data-llen='16780:16803'>　慈湖楊氏曰犧尊有沙牛之象嘗官楚東知彼俗以</span><br/>
<span class='tline' id='l754' data-llen='16803:16830'><a onclick="displayPageImage('KR1d0057', 'WYG', '061-42b' );" name="061-42b" class="pb">[061-42b] <img width="20"  src="/static/img/kanseki-5.png"/></a></span><br/>
<span class='tline' id='l755' data-llen='16830:16853'>　牛之大者為沙牛之為物重遲而順者也人之所以</span><br/>
<span class='tline' id='l756' data-llen='16853:16876'>　去道逺者以其輕肆放逸故多違也覩犧之象必不</span><br/>
<span class='tline' id='l757' data-llen='16876:16899'>　萌輕肆之心心不輕肆則道固未嘗不在我而陸徳</span><br/>
<span class='tline' id='l758' data-llen='16899:16922'>　明輙更之曰沙尊蓋曰毛詩傳犧尊有沙飾孔䟽不</span><br/>
<span class='tline' id='l759' data-llen='16922:16945'>　知牛之為沙謂為羽飾改讀沙為娑陸承其誤又并</span><br/>
<span class='tline' id='l760' data-llen='16945:16968'>　改犧為沙差之又差妄謂本之毛鄭受毛鄭誤甚矣</span><br/>
<span class='tline' id='l761' data-llen='16968:16991'>　大和中魯郡於地中得齊大夫子尾送女器有犧尊</span><br/>
<span class='tline' id='l762' data-llen='16991:17014'>　為牛形厥驗明著禮經之曰犧尊者不勝其多何得</span><br/>
<span class='tline' id='l763' data-llen='17014:17041'><a onclick="displayPageImage('KR1d0057', 'WYG', '061-43a' );" name="061-43a" class="pb">[061-43a] <img width="20"  src="/static/img/kanseki-5.png"/></a></span><br/>
<span class='tline' id='l764' data-llen='17041:17064'>　每更曰娑殊滋後人之惑周禮司尊彞朝踐用兩獻</span><br/>
<span class='tline' id='l765' data-llen='17064:17087'>　尊鄭司農又讀獻為犧明堂位曰犧尊周尊也為一</span><br/>
<span class='tline' id='l766' data-llen='17087:17110'>　代之所尚獻必首用之故亦曰獻尊何以改讀為象</span><br/>
<span class='tline' id='l767' data-llen='17110:17133'>　尊為象形象之為獸其重厚為至其入水毅然悠然</span><br/>
<span class='tline' id='l768' data-llen='17133:17156'>　險莫能阻人之道心似之古列聖於禮器有不說之</span><br/>
<span class='tline' id='l769' data-llen='17156:17180'>　至教焉自道心已明者觀之足以黙證聖心之精微也</span><br/>
<span class='tline' id='l770' data-llen='17180:17206'>　沈氏<span class='krp-note'>括/</span>曰禮書言罍畫雲雷之象然莫知雷作何狀</span><br/>
<span class='tline' id='l771' data-llen='17206:17229'>　今祭器中畫雷有作鬼神伐鼓之象此甚不經予嘗</span><br/>
<span class='tline' id='l772' data-llen='17229:17256'><a onclick="displayPageImage('KR1d0057', 'WYG', '061-43b' );" name="061-43b" class="pb">[061-43b] <img width="20"  src="/static/img/kanseki-5.png"/></a></span><br/>
<span class='tline' id='l773' data-llen='17256:17279'>　得一古銅罍環其腹皆有畫正如屋梁所畫曲水細</span><br/>
<span class='tline' id='l774' data-llen='17279:17302'>　觀之乃是雲雷相間為飾如□者古雲字也象雲氣</span><br/>
<span class='tline' id='l775' data-llen='17302:17325'>　之形如回者雷字也古文□為雷雷象回旋之聲其</span><br/>
<span class='tline' id='l776' data-llen='17325:17348'>　銅罍之飾皆一□一□相間乃所謂雲雷之象也今</span><br/>
<span class='tline' id='l777' data-llen='17348:17369'>　漢書罍字□蓋古人以此飾罍後世自失傳爾</span><br/>
<span class='tline' id='l778' data-llen='17369:17392'>　山隂陸氏曰廟堂之上南面故罍尊在阼犠尊在西</span><br/>
<span class='tline' id='l779' data-llen='17392:17415'>　廟堂之下北面故縣鼓在西應鼓在東鄭氏謂禮樂</span><br/>
<span class='tline' id='l780' data-llen='17415:17424'>　之器尊西誤矣</span><br/>
<span class='tline' id='l781' data-llen='17424:17451'><a onclick="displayPageImage('KR1d0057', 'WYG', '061-44a' );" name="061-44a" class="pb">[061-44a] <img width="20"  src="/static/img/kanseki-5.png"/></a></span><br/>
<span class='tline' id='l782' data-llen='17451:17474'>　長樂陳氏曰道之在天為隂陽在人為禮樂故隂陽</span><br/>
<span class='tline' id='l783' data-llen='17474:17497'>　之辨象為日月分為夫婦位為上下方為東西居為</span><br/>
<span class='tline' id='l784' data-llen='17497:17520'>　阼房器為鼓尊然禮之所以交動乎上樂之所以交</span><br/>
<span class='tline' id='l785' data-llen='17520:17543'>　應乎下或以隂而上交乎陽或以陽而下交乎隂蓋</span><br/>
<span class='tline' id='l786' data-llen='17543:17566'>　禮由隂作而極下有以交乎上樂由陽來而極上有</span><br/>
<span class='tline' id='l787' data-llen='17566:17589'>　以交乎下天地交通成和之道盡於此矣有不為和</span><br/>
<span class='tline' id='l788' data-llen='17589:17612'>　之至邪周官大宰之禮典宗伯之大司樂皆曰以和</span><br/>
<span class='tline' id='l789' data-llen='17612:17635'>　邦國以諧萬民是禮樂之情同明王以相沿也均謂</span><br/>
<span class='tline' id='l790' data-llen='17635:17662'><a onclick="displayPageImage('KR1d0057', 'WYG', '061-44b' );" name="061-44b" class="pb">[061-44b] <img width="20"  src="/static/img/kanseki-5.png"/></a></span><br/>
<span class='tline' id='l791' data-llen='17662:17685'>　和之至不亦可乎禮器之論禮樂有言温之至有言</span><br/>
<span class='tline' id='l792' data-llen='17685:17708'>　和之至何也曰四時之運春則陽中而暄氣以為温</span><br/>
<span class='tline' id='l793' data-llen='17708:17731'>　夏居中央而沖氣以為和語曰色斯温莊子曰心莫</span><br/>
<span class='tline' id='l794' data-llen='17731:17754'>　若和是温在外而為和之始和在内而為温之成上</span><br/>
<span class='tline' id='l795' data-llen='17754:17776'>　言禮樂之末節故言温此言禮樂之妙用故言和</span><br/>
<span class='tline' id='l796' data-llen='17776:17779'>　</span><br/>
<span class='tline' id='l797' data-llen='17779:17782'>　</span><br/>
<span class='tline' id='l798' data-llen='17782:17793'>　禮記集說卷六十一</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0057', 'WYG', '021-1a' );" name="021-1a" class="pb">[021-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　禮記集説卷二十一　　　　宋　衛湜　撰</span><br/>
<span class='tline' id='l10' data-llen='212:235'>既封主人贈而祝宿虞尸既反哭主人與有司視虞牲</span><br/>
<span class='tline' id='l11' data-llen='235:259'>有司以几筵舍奠於墓左反日中而虞𦵏日虞弗忍一</span><br/>
<span class='tline' id='l12' data-llen='259:271'>日離也是日也以虞易奠</span><br/>
<span class='tline' id='l13' data-llen='271:294'>　鄭氏曰贈以幣送死者於壙也有司視虞牲謂日中</span><br/>
<span class='tline' id='l14' data-llen='294:317'>　將虞省其牲也舍奠墓左以父母形體在此禮其神</span><br/>
<span class='tline' id='l15' data-llen='317:334'>　也周禮冢人凢祭墓為尸虞䘮祭也</span><br/>
<span class='tline' id='l16' data-llen='334:360'><a onclick="displayPageImage('KR1d0057', 'WYG', '021-1b' );" name="021-1b" class="pb">[021-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='360:384'>　孔氏曰既封謂𦵏已下棺主人以幣贈之時祝先歸</span><br/>
<span class='tline' id='l18' data-llen='384:408'>　宿戒虞尸案既夕禮主人贈用制幣𤣥纁束帛也士</span><br/>
<span class='tline' id='l19' data-llen='408:431'>　虞禮記云男男尸女女尸是虞有尸也舍奠于墓左</span><br/>
<span class='tline' id='l20' data-llen='431:454'>　既窆後之事也有司脩虞之有司也几依神也筵坐</span><br/>
<span class='tline' id='l21' data-llen='454:477'>　神席也席敷陳曰筵舍釋也奠置也墓道向南以東</span><br/>
<span class='tline' id='l22' data-llen='477:500'>　為左孝子先反脩虞故有司以几筵及祭饌置于墓</span><br/>
<span class='tline' id='l23' data-llen='500:524'>　左以禮地神也反謂所使奠墓左有司歸也虞者𦵏</span><br/>
<span class='tline' id='l24' data-llen='524:547'>　日還殯宫安神之祭名鄭註士虞禮云虞安也必用</span><br/>
<span class='tline' id='l25' data-llen='547:573'><a onclick="displayPageImage('KR1d0057', 'WYG', '021-2a' );" name="021-2a" class="pb">[021-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='573:596'>　日中者是日時之正也士虞禮云日中而行事註云</span><br/>
<span class='tline' id='l27' data-llen='596:620'>　朝𦵏日中而虞君子舉事必用辰正也再虞三虞皆</span><br/>
<span class='tline' id='l28' data-llen='620:641'>　用質明蓋周人尚赤大事用日出故朝𦵏也</span><br/>
<span class='tline' id='l29' data-llen='641:664'>　嚴陵方氏曰既封而贈則虞祭有期矣故祝先反而</span><br/>
<span class='tline' id='l30' data-llen='664:687'>　宿虞尸焉宿亦戒也以事戒之則曰戒以期戒之則</span><br/>
<span class='tline' id='l31' data-llen='687:710'>　曰宿祭統言宫宰宿夫人與此言宿同義主人不親</span><br/>
<span class='tline' id='l32' data-llen='710:733'>　舍奠而使有司代之者欲速反而脩虞事故也必待</span><br/>
<span class='tline' id='l33' data-llen='733:758'>　有司反而後虞祭者𦵏禮畢然後敢成𦵏反之禮故</span><br/>
<span class='tline' id='l34' data-llen='758:784'><a onclick="displayPageImage('KR1d0057', 'WYG', '021-2b' );" name="021-2b" class="pb">[021-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:807'>　也弗忍一日離其親故不待明日而後虞也是日也</span><br/>
<span class='tline' id='l36' data-llen='807:823'>　以虞易奠者以虞之禮漸吉故也</span><br/>
<span class='tline' id='l37' data-llen='823:846'>卒哭曰成事是日也以吉祭易䘮祭明日祔于祖父其</span><br/>
<span class='tline' id='l38' data-llen='846:869'>變而之吉祭也比至於祔必於是日也接不忍一日末</span><br/>
<span class='tline' id='l39' data-llen='869:888'>有所歸也殷練而祔周卒哭而祔孔子善殷</span><br/>
<span class='tline' id='l40' data-llen='888:911'>　鄭氏曰既虞之後卒哭而祭其辭蓋曰哀薦成事成</span><br/>
<span class='tline' id='l41' data-llen='911:934'>　祭事也祭以吉為成故云吉祭祔于祖父祭告于其</span><br/>
<span class='tline' id='l42' data-llen='934:956'>　祖之廟也末無也孔子善殷蓋期而神之人情也</span><br/>
<span class='tline' id='l43' data-llen='956:982'><a onclick="displayPageImage('KR1d0057', 'WYG', '021-3a' );" name="021-3a" class="pb">[021-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='982:1005'>　孔氏曰虞祭之時以其尚㓙祭禮未成今既卒無時</span><br/>
<span class='tline' id='l45' data-llen='1005:1028'>　之哭唯有朝夕二哭漸就于吉故云成事其虞與卒</span><br/>
<span class='tline' id='l46' data-llen='1028:1052'>　哭尊卑不同案雜記士三月而𦵏是月而卒哭大夫</span><br/>
<span class='tline' id='l47' data-llen='1052:1077'>　三月而𦵏五月而卒哭諸侯五月而𦵏七月而卒哭</span><br/>
<span class='tline' id='l48' data-llen='1077:1101'>　約此天子七月而𦵏九月而卒哭雜記又云諸侯七</span><br/>
<span class='tline' id='l49' data-llen='1101:1124'>　虞大夫五士三皆用柔日最後一虞用剛日故士虞</span><br/>
<span class='tline' id='l50' data-llen='1124:1147'>　禮云三虞卒哭他用剛日雜記云諸侯七虞然則天</span><br/>
<span class='tline' id='l51' data-llen='1147:1172'>　子九虞也士三虞卒哭同在一月假令丁日𦵏𦵏日</span><br/>
<span class='tline' id='l52' data-llen='1172:1198'><a onclick="displayPageImage('KR1d0057', 'WYG', '021-3b' );" name="021-3b" class="pb">[021-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1198:1221'>　而虞則己日二虞後虞改用剛則庚日三虞也三虞</span><br/>
<span class='tline' id='l54' data-llen='1221:1244'>　與卒哭相接則壬日卒哭也士之三虞用四日則大</span><br/>
<span class='tline' id='l55' data-llen='1244:1267'>　夫五虞當八日諸侯七虞當十二日天子九虞當十</span><br/>
<span class='tline' id='l56' data-llen='1267:1290'>　六日最後一虞與卒哭例同用剛日大夫以上卒哭</span><br/>
<span class='tline' id='l57' data-llen='1290:1313'>　去虞校兩月則虞祭既終不得與卒哭相接其虞後</span><br/>
<span class='tline' id='l58' data-llen='1313:1336'>　卒哭之前剛日雖多不湏設祭以正禮既成故也士</span><br/>
<span class='tline' id='l59' data-llen='1336:1359'>　虞禮云卒哭之明日祔于祖父此虞卒哭及祔皆據</span><br/>
<span class='tline' id='l60' data-llen='1359:1382'>　得正禮者耳其變而之吉祭者謂不得正禮變常禮</span><br/>
<span class='tline' id='l61' data-llen='1382:1408'><a onclick="displayPageImage('KR1d0057', 'WYG', '021-4a' );" name="021-4a" class="pb">[021-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1408:1432'>　也所以有變者或時有廹促或事有忌諱未及𦵏期</span><br/>
<span class='tline' id='l63' data-llen='1432:1457'>　死而即𦵏者即䘮服小記所云赴𦵏者赴虞者三月</span><br/>
<span class='tline' id='l64' data-llen='1457:1480'>　而後卒哭彼據士禮而言速葬速虞之後卒哭之前</span><br/>
<span class='tline' id='l65' data-llen='1480:1503'>　其日尚賖不可無祭謂之為變也之往也謂既虞往</span><br/>
<span class='tline' id='l66' data-llen='1503:1526'>　至吉祭也比至于祔必于是日接者謂三虞卒哭之</span><br/>
<span class='tline' id='l67' data-llen='1526:1549'>　間剛日則連接其祭蓋以孝子不忍親一日無所歸</span><br/>
<span class='tline' id='l68' data-llen='1549:1573'>　依也此經亦據士若大夫以上赴𦵏赴虞之後為接</span><br/>
<span class='tline' id='l69' data-llen='1573:1597'>　祭至當𦵏之月終虞之祭日乃止其祝亦稱哀薦成</span><br/>
<span class='tline' id='l70' data-llen='1597:1623'><a onclick="displayPageImage('KR1d0057', 'WYG', '021-4b' );" name="021-4b" class="pb">[021-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1623:1646'>　事虞禮他用剛日此經謂之變者虞禮謂之他其義</span><br/>
<span class='tline' id='l72' data-llen='1646:1665'>　一也鄭註虞禮云他謂不及時而𦵏者</span><br/>
<span class='tline' id='l73' data-llen='1665:1688'>　嚴陵方氏曰明日祔于祖父者謂祔廟也以後死附</span><br/>
<span class='tline' id='l74' data-llen='1688:1711'>　先死而神事之故謂之祔或祔于祖或祔于父各從</span><br/>
<span class='tline' id='l75' data-llen='1711:1718'>　其昭穆也</span><br/>
<span class='tline' id='l76' data-llen='1718:1742'>　李氏曰以其對奠故曰吉祭以其對未𦵏故曰成事</span><br/>
<span class='tline' id='l77' data-llen='1742:1765'>　變他祭也以其非正祭故曰變以其非常祭故曰他</span><br/>
<span class='tline' id='l78' data-llen='1765:1788'>　以生者之情則不忍一日離也竆死者之理則不忍</span><br/>
<span class='tline' id='l79' data-llen='1788:1814'><a onclick="displayPageImage('KR1d0057', 'WYG', '021-5a' );" name="021-5a" class="pb">[021-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1814:1837'>　一日末有所歸也夫窮死者之理在乎盡生者之情</span><br/>
<span class='tline' id='l81' data-llen='1837:1860'>　盡生者之情在乎窮死者之理虞祭所以安神也故</span><br/>
<span class='tline' id='l82' data-llen='1860:1885'>　以不忍一日離言之接祭所以致情也故以不忍一日末</span><br/>
<span class='tline' id='l83' data-llen='1885:1893'>　有所歸言之</span><br/>
<span class='tline' id='l84' data-llen='1893:1916'>　廬陵胡氏曰既夕禮曰卒哭明日以其班祔蓋周禮</span><br/>
<span class='tline' id='l85' data-llen='1916:1929'>　也祔猶屬也屬昭穆之次</span><br/>
<span class='tline' id='l86' data-llen='1929:1952'>　河南程氏曰䘮湏三年而祔若卒哭而祔則三年都</span><br/>
<span class='tline' id='l87' data-llen='1952:1975'>　無事禮卒哭猶存朝夕哭若祭于殯宫則哭于何䖏</span><br/>
<span class='tline' id='l88' data-llen='1975:2001'><a onclick="displayPageImage('KR1d0057', 'WYG', '021-5b' );" name="021-5b" class="pb">[021-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2001:2024'>　古者君薨三年䘮畢吉禘然後祔因其祫祧主藏于</span><br/>
<span class='tline' id='l90' data-llen='2024:2047'>　夾室新主遂自殯宫入于廟國語言日祭月享禮中</span><br/>
<span class='tline' id='l91' data-llen='2047:2070'>　豈有日祭之禮此正謂在年之中不徹几筵故有日</span><br/>
<span class='tline' id='l92' data-llen='2070:2093'>　祭朝夕之饋猶定省之禮如其親之存也至于祔祭</span><br/>
<span class='tline' id='l93' data-llen='2093:2106'>　湏是三年䘮終乃可祔也</span><br/>
<span class='tline' id='l94' data-llen='2106:2129'>　涑水司馬氏曰案士䘮禮始虞祝詞云適爾皇祖某</span><br/>
<span class='tline' id='l95' data-llen='2129:2152'>　甫告之以適皇祖所以安之故置祔于卒哭之來日</span><br/>
<span class='tline' id='l96' data-llen='2152:2160'>　<span class='krp-note'>書儀/</span></span><br/>
<span class='tline' id='l97' data-llen='2160:2186'><a onclick="displayPageImage('KR1d0057', 'WYG', '021-6a' );" name="021-6a" class="pb">[021-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2186:2209'>　藍田吕氏曰禮之祔祭各以昭穆之班祔于其祖主</span><br/>
<span class='tline' id='l99' data-llen='2209:2232'>　人未除䘮主未遷于新廟故以其主附藏于祖廟有</span><br/>
<span class='tline' id='l100' data-llen='2232:2255'>　祭即而祭之既除䘮而後主遷于新廟故謂之祔左</span><br/>
<span class='tline' id='l101' data-llen='2255:2278'>　氏傳云君薨祔而作主特祀于主烝嘗禘于廟周人</span><br/>
<span class='tline' id='l102' data-llen='2278:2302'>　未𦵏奠于殯虞則立尸有几筵卒哭而祔祔始作主</span><br/>
<span class='tline' id='l103' data-llen='2302:2325'>　既祔之祭有練有祥有禫皆特祀其主于祔之廟至</span><br/>
<span class='tline' id='l104' data-llen='2325:2348'>　除䘮然後主遷新廟以時而烝嘗禘焉不立主者其</span><br/>
<span class='tline' id='l105' data-llen='2348:2371'>　祔亦然士虞禮及雜記所載祔祭皆是殷人練而祔</span><br/>
<span class='tline' id='l106' data-llen='2371:2397'><a onclick="displayPageImage('KR1d0057', 'WYG', '021-6b' );" name="021-6b" class="pb">[021-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2397:2420'>　則未練以前猶祭于寝有未忍遽改之心此孔子所</span><br/>
<span class='tline' id='l108' data-llen='2420:2426'>　以善殷</span><br/>
<span class='tline' id='l109' data-llen='2426:2449'>　㑹稽髙氏曰案禮記虞卒哭明日祔于祖父此周制</span><br/>
<span class='tline' id='l110' data-llen='2449:2472'>　也若殷人則以既練祭之明日祔故孔子曰周已戚</span><br/>
<span class='tline' id='l111' data-llen='2472:2495'>　吾從殷蓋期而神之人之情也若卒哭而遽祔于廟</span><br/>
<span class='tline' id='l112' data-llen='2495:2518'>　亦太早矣然唐開元禮則既禫而祔夫孝子哀奉几</span><br/>
<span class='tline' id='l113' data-llen='2518:2541'>　筵至大祥而既徹之矣豈可復使禫祭乃始祔乎唐</span><br/>
<span class='tline' id='l114' data-llen='2541:2564'>　禮祥祭與禫祭隔兩月此又失之于緩故今于大祥</span><br/>
<span class='tline' id='l115' data-llen='2564:2590'><a onclick="displayPageImage('KR1d0057', 'WYG', '021-7a' );" name="021-7a" class="pb">[021-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2590:2613'>　徹靈座之後則明日祔于廟緣孝子之心不忍一日</span><br/>
<span class='tline' id='l117' data-llen='2613:2621'>　末有所歸也</span><br/>
<span class='tline' id='l118' data-llen='2621:2644'>　新安朱氏曰衆言淆亂則折諸聖孔子之言萬世不</span><br/>
<span class='tline' id='l119' data-llen='2644:2667'>　可易矣尚復何説况期而神之之意揆之人情亦為</span><br/>
<span class='tline' id='l120' data-llen='2667:2690'>　允惬但其節文次第今不可攷而周禮則有儀禮之</span><br/>
<span class='tline' id='l121' data-llen='2690:2713'>　書自始死以至祥禫其節文度數詳焉故温公書儀</span><br/>
<span class='tline' id='l122' data-llen='2713:2736'>　雖記孔子之言而卒從儀禮之制蓋其意謹于闕疑</span><br/>
<span class='tline' id='l123' data-llen='2736:2759'>　以為既不得其節文之詳則雖孔子之言亦有所不</span><br/>
<span class='tline' id='l124' data-llen='2759:2785'><a onclick="displayPageImage('KR1d0057', 'WYG', '021-7b' );" name="021-7b" class="pb">[021-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2785:2808'>　敢從者矣程子之説亦甚善然鄭氏説凡祔已反于</span><br/>
<span class='tline' id='l126' data-llen='2808:2831'>　寝練而後遷廟左氏春秋傳亦有特祀于主之文則</span><br/>
<span class='tline' id='l127' data-llen='2831:2854'>　是古人之祔固非遂徹几筵程子于此恐其攷之有</span><br/>
<span class='tline' id='l128' data-llen='2854:2877'>　所未詳也開元禮之説則髙氏既非之矣然其自説</span><br/>
<span class='tline' id='l129' data-llen='2877:2900'>　大祥徹靈座之後明日乃祔于廟以為不忍一日末</span><br/>
<span class='tline' id='l130' data-llen='2900:2923'>　有所歸殊不知既徹之後未祔之前尚有一夕其無</span><br/>
<span class='tline' id='l131' data-llen='2923:2946'>　所歸也久矣凡此皆有未安恐不若且從儀禮温公</span><br/>
<span class='tline' id='l132' data-llen='2946:2968'>　之説次序節文亦自確有精意如檀弓諸説可見</span><br/>
<span class='tline' id='l133' data-llen='2968:2994'><a onclick="displayPageImage('KR1d0057', 'WYG', '021-8a' );" name="021-8a" class="pb">[021-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2994:3016'>君臨臣䘮以巫祝桃茢執戈惡之也所以異於生也</span><br/>
<span class='tline' id='l135' data-llen='3016:3039'>　鄭氏曰桃鬼所惡茢萑苕可掃不祥為有㓙邪之氣</span><br/>
<span class='tline' id='l136' data-llen='3039:3049'>　也生人則無㓙邪</span><br/>
<span class='tline' id='l137' data-llen='3049:3072'>　孔氏曰此一節論君臨臣喪之禮君謂天子往臨臣</span><br/>
<span class='tline' id='l138' data-llen='3072:3095'>　喪則以巫執桃祝執茢又使小臣執戈若往臨生者</span><br/>
<span class='tline' id='l139' data-llen='3095:3118'>　但有執戈無巫祝桃茢之事故云異于生也案喪大</span><br/>
<span class='tline' id='l140' data-llen='3118:3141'>　記大夫之喪將大斂君往巫止于門外祝先入又士</span><br/>
<span class='tline' id='l141' data-llen='3141:3164'>　喪禮大斂而往巫止于廟門外祝代之小臣二人執</span><br/>
<span class='tline' id='l142' data-llen='3164:3190'><a onclick="displayPageImage('KR1d0057', 'WYG', '021-8b' );" name="021-8b" class="pb">[021-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3190:3213'>　戈先二人後此皆大斂之時小斂及殯更無文明與</span><br/>
<span class='tline' id='l144' data-llen='3213:3236'>　大斂同也直言巫止無桃茢之文則去桃茢可知也</span><br/>
<span class='tline' id='l145' data-llen='3236:3259'>　喪大記雖記諸侯禮明天子亦然此經所云謂天子</span><br/>
<span class='tline' id='l146' data-llen='3259:3282'>　禮諸侯臨臣之喪則使祝代巫執茢居前下天子也</span><br/>
<span class='tline' id='l147' data-llen='3282:3305'>　亦謂未襲以前若已襲之後茢亦去之與天子同是</span><br/>
<span class='tline' id='l148' data-llen='3305:3328'>　天子未襲之前臨臣之喪巫祝桃茢執戈三者並具</span><br/>
<span class='tline' id='l149' data-llen='3328:3351'>　諸侯臨臣之喪未襲之前巫止祝執茢小臣執戈若</span><br/>
<span class='tline' id='l150' data-llen='3351:3369'>　既襲之後斂殯以來天子與諸侯同也</span><br/>
<span class='tline' id='l151' data-llen='3369:3395'><a onclick="displayPageImage('KR1d0057', 'WYG', '021-9a' );" name="021-9a" class="pb">[021-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3395:3418'>　清江劉氏曰君臨臣喪以桃茢先非禮也周之末造</span><br/>
<span class='tline' id='l153' data-llen='3418:3441'>　也事之斯為臣焉使之斯為君焉君臣之義非虚加</span><br/>
<span class='tline' id='l154' data-llen='3441:3464'>　之也寄社稷焉爾寄宗廟焉爾寄人民焉爾夫若是</span><br/>
<span class='tline' id='l155' data-llen='3464:3487'>　其孰輕故君有慶臣亦有慶君有戚臣亦有戚書曰</span><br/>
<span class='tline' id='l156' data-llen='3487:3510'>　元首明哉股肱良哉尊卑異而已矣雖于其臣亦然</span><br/>
<span class='tline' id='l157' data-llen='3510:3533'>　故臣疾君親問之臣死君親哭之所以致忠愛也若</span><br/>
<span class='tline' id='l158' data-llen='3533:3556'>　生也而用死也而棄生也而厚死也而薄生也而愛</span><br/>
<span class='tline' id='l159' data-llen='3556:3579'>　死也而惡是教之忘生也是教之背死也禍莫甚于</span><br/>
<span class='tline' id='l160' data-llen='3579:3605'><a onclick="displayPageImage('KR1d0057', 'WYG', '021-9b' );" name="021-9b" class="pb">[021-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3605:3628'>　背死而忘生苟為背死而忘生則不足以託六尺之</span><br/>
<span class='tline' id='l162' data-llen='3628:3651'>　孤寄百里之命施之于人者不變于存亡然後人之</span><br/>
<span class='tline' id='l163' data-llen='3651:3674'>　視其亡猶存矣則夫桃茢胡為乎諸臣之廟哉或曰</span><br/>
<span class='tline' id='l164' data-llen='3674:3697'>　于記有之宜若禮然曰否是故亦周末之記也昔者</span><br/>
<span class='tline' id='l165' data-llen='3697:3721'>　仲尼之畜狗死使子貢埋之曰丘聞之也敝帷不棄為</span><br/>
<span class='tline' id='l166' data-llen='3721:3744'>　埋馬也敝蓋不棄為埋狗也而丘也貧無蓋也亦予</span><br/>
<span class='tline' id='l167' data-llen='3744:3767'>　之席焉夫不以賤而棄之為勞也夫不以死欺之為</span><br/>
<span class='tline' id='l168' data-llen='3767:3790'>　有生也勞雖賤不棄也死雖狗不欺也而况于君臣</span><br/>
<span class='tline' id='l169' data-llen='3790:3817'><a onclick="displayPageImage('KR1d0057', 'WYG', '021-10a' );" name="021-10a" class="pb">[021-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3817:3840'>　乎吾故曰君臨臣喪以桃茢先非禮也周之末造也</span><br/>
<span class='tline' id='l171' data-llen='3840:3855'>䘮有死之道焉先王之所難言也</span><br/>
<span class='tline' id='l172' data-llen='3855:3878'>　孔氏曰人之䘮也有死散之道人之所惡故難言也</span><br/>
<span class='tline' id='l173' data-llen='3878:3901'>䘮之朝也順死者之孝心也其哀離其室也故至於祖</span><br/>
<span class='tline' id='l174' data-llen='3901:3921'>考之廟而后行殷朝而殯於祖周朝而遂𦵏</span><br/>
<span class='tline' id='l175' data-llen='3921:3933'>　鄭氏曰朝謂遷柩于廟</span><br/>
<span class='tline' id='l176' data-llen='3933:3956'>　孔氏曰此一節論殷周死者朝廟之事䘮之朝也謂</span><br/>
<span class='tline' id='l177' data-llen='3956:3980'>　將𦵏以柩朝廟也夫為人子之禮出必告反必面今</span><br/>
<span class='tline' id='l178' data-llen='3980:4007'><a onclick="displayPageImage('KR1d0057', 'WYG', '021-10b' );" name="021-10b" class="pb">[021-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4007:4031'>　將𦵏以車載柩而朝于廟是順死者之孝心也又死</span><br/>
<span class='tline' id='l180' data-llen='4031:4054'>　者神靈悲哀棄離其室故至于祖考之廟辭而後行</span><br/>
<span class='tline' id='l181' data-llen='4054:4077'>　殷人尚質敬鬼神而逺之死則為神故云朝而殯于</span><br/>
<span class='tline' id='l182' data-llen='4077:4100'>　祖廟周則尚文親雖亡沒猶若存在不忍便以神事</span><br/>
<span class='tline' id='l183' data-llen='4100:4115'>　之故殯于路寝及朝廟遂𦵏</span><br/>
<span class='tline' id='l184' data-llen='4115:4138'>孔子謂為明器者知䘮道矣備物而不可用也哀哉死</span><br/>
<span class='tline' id='l185' data-llen='4138:4161'>者而用生者之器也不殆於用殉乎哉其曰明器神明</span><br/>
<span class='tline' id='l186' data-llen='4161:4184'>之也塗車芻靈自古有之明器之道也孔子謂為芻靈</span><br/>
<span class='tline' id='l187' data-llen='4184:4211'><a onclick="displayPageImage('KR1d0057', 'WYG', '021-11a' );" name="021-11a" class="pb">[021-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4211:4228'>者善謂為俑者不仁不殆於用人乎哉</span><br/>
<span class='tline' id='l189' data-llen='4228:4251'>　鄭氏曰殺人以衛死者曰殉殆㡬也用其器者漸㡬</span><br/>
<span class='tline' id='l190' data-llen='4251:4274'>　于用人也明器所以神明死者異于生人也芻靈束</span><br/>
<span class='tline' id='l191' data-llen='4274:4297'>　茅為人焉謂之靈者神之類俑偶人也有面目機發</span><br/>
<span class='tline' id='l192' data-llen='4297:4312'>　有似于生人孔子善古而非周</span><br/>
<span class='tline' id='l193' data-llen='4312:4335'>　孔氏曰此一節記者録孔子善古非殷周之事謂夏</span><br/>
<span class='tline' id='l194' data-llen='4335:4358'>　為明器知死䘮之道焉以孝子之事親不可闕故備</span><br/>
<span class='tline' id='l195' data-llen='4358:4381'>　其器物若似生存以鬼神異于人故物不可用孔子</span><br/>
<span class='tline' id='l196' data-llen='4381:4408'><a onclick="displayPageImage('KR1d0057', 'WYG', '021-11b' );" name="021-11b" class="pb">[021-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4408:4431'>　既論夏家之是又言殷代之非謂用生者之祭器而</span><br/>
<span class='tline' id='l198' data-llen='4431:4454'>　供死者近于用生人而殉死人也既言殷代又將言</span><br/>
<span class='tline' id='l199' data-llen='4454:4477'>　周用偶人非禮故先言塗車芻靈自古帝王制而有</span><br/>
<span class='tline' id='l200' data-llen='4477:4500'>　之此不可為用故云明器之道也記者録孔子之言</span><br/>
<span class='tline' id='l201' data-llen='4500:4523'>　又説孔子臧否古今得失故重言孔子前言用殉是</span><br/>
<span class='tline' id='l202' data-llen='4523:4546'>　已死之人形貌不動與器物相似故言用殉此云用</span><br/>
<span class='tline' id='l203' data-llen='4546:4569'>　人者謂用生人入壙今俑者形貌發動有類生人故</span><br/>
<span class='tline' id='l204' data-llen='4569:4592'>　云用人周初即用偶人故冢人職言鸞車象人象人</span><br/>
<span class='tline' id='l205' data-llen='4592:4619'><a onclick="displayPageImage('KR1d0057', 'WYG', '021-12a' );" name="021-12a" class="pb">[021-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4619:4642'>　謂以芻為人鄭註引此謂為俑者不仁是象人即俑</span><br/>
<span class='tline' id='l207' data-llen='4642:4647'>　人也</span><br/>
<span class='tline' id='l208' data-llen='4647:4670'>　山隂陸氏曰言謂不言曰謂者孔子之義也君子見</span><br/>
<span class='tline' id='l209' data-llen='4670:4678'>　㣲于此哀之</span><br/>
<span class='tline' id='l210' data-llen='4678:4701'>　臨川王氏曰用生者之器必非殷盛時之禮或者生</span><br/>
<span class='tline' id='l211' data-llen='4701:4724'>　者之器非祭器也此言果孔子則周不為俑矣言周</span><br/>
<span class='tline' id='l212' data-llen='4724:4732'>　作俑亦無據</span><br/>
<span class='tline' id='l213' data-llen='4732:4755'>　嚴陵方氏曰䘮之為道所以致之于死生之間明器</span><br/>
<span class='tline' id='l214' data-llen='4755:4782'><a onclick="displayPageImage('KR1d0057', 'WYG', '021-12b' );" name="021-12b" class="pb">[021-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4782:4805'>　者若前經所謂竹不成用瓦不成味之類是矣孟子</span><br/>
<span class='tline' id='l216' data-llen='4805:4828'>　引孔子之言曰始作俑者其無後乎其言蓋本于此</span><br/>
<span class='tline' id='l217' data-llen='4828:4851'>穆公問於子思曰為舊君反服古與子思曰古之君子</span><br/>
<span class='tline' id='l218' data-llen='4851:4874'>進人以禮退人以禮故有舊君反服之禮也今之君子</span><br/>
<span class='tline' id='l219' data-llen='4874:4897'>進人若將加諸膝退人若將隊諸淵母為戎首不亦善</span><br/>
<span class='tline' id='l220' data-llen='4897:4908'>乎又何反服之禮之有</span><br/>
<span class='tline' id='l221' data-llen='4908:4931'>　鄭氏曰為舊君反服謂仕焉而已者穆公魯哀公之</span><br/>
<span class='tline' id='l222' data-llen='4931:4954'>　曽孫子思言放逐之臣不服舊君為兵主來攻伐曰</span><br/>
<span class='tline' id='l223' data-llen='4954:4981'><a onclick="displayPageImage('KR1d0057', 'WYG', '021-13a' );" name="021-13a" class="pb">[021-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4981:4986'>　戎首</span><br/>
<span class='tline' id='l225' data-llen='4986:5009'>　孔氏曰此一節論不為舊君著服之事案䘮服齊衰</span><br/>
<span class='tline' id='l226' data-llen='5009:5032'>　三月章為舊君凡三條其一云為舊君及君之母妻</span><br/>
<span class='tline' id='l227' data-llen='5032:5055'>　傳曰仕焉而已者也註云謂老若有廢疾而致仕者</span><br/>
<span class='tline' id='l228' data-llen='5055:5078'>　兼服其母妻其二大夫在外其妻及長子為舊國君</span><br/>
<span class='tline' id='l229' data-llen='5078:5101'>　註云在外待放已去者傳云妻言與民同也長子言</span><br/>
<span class='tline' id='l230' data-llen='5101:5124'>　未去也此則大夫身不為服唯妻與長子為舊君耳</span><br/>
<span class='tline' id='l231' data-llen='5124:5147'>　其三為舊君註云大夫待放未去者傳曰大夫去君</span><br/>
<span class='tline' id='l232' data-llen='5147:5174'><a onclick="displayPageImage('KR1d0057', 'WYG', '021-13b' );" name="021-13b" class="pb">[021-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5174:5197'>　埽其宗廟言其以道去君而猶未絶也註云以道去</span><br/>
<span class='tline' id='l234' data-llen='5197:5220'>　君謂三諫不從待放于郊未絶者言爵禄尚有列于</span><br/>
<span class='tline' id='l235' data-llen='5220:5243'>　朝出入有詔于國若已絶則不服也鄭註此云仕焉</span><br/>
<span class='tline' id='l236' data-llen='5243:5266'>　而已者止取䘮服第一條為正耳然則去仕他國已</span><br/>
<span class='tline' id='l237' data-llen='5266:5289'>　絶之後不服舊君而雜記云違諸侯之大夫不反服</span><br/>
<span class='tline' id='l238' data-llen='5289:5312'>　則違諸侯之諸侯得為舊君服者蓋謂不便其居或</span><br/>
<span class='tline' id='l239' data-llen='5312:5335'>　辟寇讎不得在國者如孟子對齊宣王為舊君反服</span><br/>
<span class='tline' id='l240' data-llen='5335:5358'>　正與雜記同也鄭註放逐之臣放則宣元年晉放其</span><br/>
<span class='tline' id='l241' data-llen='5358:5385'><a onclick="displayPageImage('KR1d0057', 'WYG', '021-14a' );" name="021-14a" class="pb">[021-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5385:5408'>　大夫胥甲父于衛是也逐者春秋諸侯大夫言出奔</span><br/>
<span class='tline' id='l243' data-llen='5408:5413'>　是也</span><br/>
<span class='tline' id='l244' data-llen='5413:5436'>　長樂陳氏曰義起于情之所及而不起于情之所不</span><br/>
<span class='tline' id='l245' data-llen='5436:5459'>　及禮生于義之所加而不生于義之所不加故因情</span><br/>
<span class='tline' id='l246' data-llen='5459:5482'>　以為義而義所以行情因義以為禮而禮所以行義</span><br/>
<span class='tline' id='l247' data-llen='5482:5505'>　人臣之去國有為舊君之服者有不為舊君之服者</span><br/>
<span class='tline' id='l248' data-llen='5505:5528'>　凡視情與義如何耳古者進人以禮進之以誠之所</span><br/>
<span class='tline' id='l249' data-llen='5528:5551'>　樂與也退人以禮退之以勢之所不得已也今也引</span><br/>
<span class='tline' id='l250' data-llen='5551:5578'><a onclick="displayPageImage('KR1d0057', 'WYG', '021-14b' );" name="021-14b" class="pb">[021-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5578:5601'>　之唯恐其不髙則若加諸膝擠之唯恐其不深則若</span><br/>
<span class='tline' id='l252' data-llen='5601:5624'>　隊諸淵服與不服所以異也穆公居今之世反古之</span><br/>
<span class='tline' id='l253' data-llen='5624:5642'>　道而欲責今之臣行古之禮不亦誤乎</span><br/>
<span class='tline' id='l254' data-llen='5642:5665'>　廬陵胡氏曰楚鄖公辛曰君討臣誰敢讎之則臣無</span><br/>
<span class='tline' id='l255' data-llen='5665:5676'>　讎君之義服亦可也</span><br/>
<span class='tline' id='l256' data-llen='5676:5699'>　金華應氏曰案子思對穆公與孟子告齊宣王略相</span><br/>
<span class='tline' id='l257' data-llen='5699:5722'>　類子思所謂戎首者即孟子所謂視君如寇讎也蓋</span><br/>
<span class='tline' id='l258' data-llen='5722:5745'>　世衰道㣲君多虐其臣而彼此之情渙散不屬故賢</span><br/>
<span class='tline' id='l259' data-llen='5745:5772'><a onclick="displayPageImage('KR1d0057', 'WYG', '021-15a' );" name="021-15a" class="pb">[021-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5772:5795'>　者警其君以上下相為感應之理若所以自䖏與所</span><br/>
<span class='tline' id='l261' data-llen='5795:5812'>　以教人則必以厚不容如是之薄也</span><br/>
<span class='tline' id='l262' data-llen='5812:5835'>悼公之䘮季昭子問於孟敬子曰為君何食敬子曰食</span><br/>
<span class='tline' id='l263' data-llen='5835:5858'>粥天下之達禮也吾三臣者之不能居公室也四方莫</span><br/>
<span class='tline' id='l264' data-llen='5858:5881'>不聞矣勉而為瘠則吾能毋乃使人疑夫不以情居瘠</span><br/>
<span class='tline' id='l265' data-llen='5881:5890'>者乎哉我則食食</span><br/>
<span class='tline' id='l266' data-llen='5890:5913'>　鄭氏曰悼公魯哀公之子昭子康子之曽孫名強敬</span><br/>
<span class='tline' id='l267' data-llen='5913:5936'>　子武伯之子名捷敬子言鄰國皆知吾等不能居公</span><br/>
<span class='tline' id='l268' data-llen='5936:5963'><a onclick="displayPageImage('KR1d0057', 'WYG', '021-15b' );" name="021-15b" class="pb">[021-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5963:5986'>　室以臣禮事君也三臣謂仲孫叔孫季孫氏存時不</span><br/>
<span class='tline' id='l270' data-llen='5986:6007'>　盡忠䘮又不盡禮非也孔子曰䘮事不敢不勉</span><br/>
<span class='tline' id='l271' data-llen='6007:6029'>　廬陵胡氏曰食食不食粥非也禮小祥則飯素食</span><br/>
<span class='tline' id='l272' data-llen='6029:6052'>衛司徒敬子死子夏弔焉主人未小斂絰而往子游弔</span><br/>
<span class='tline' id='l273' data-llen='6052:6075'>焉主人既小斂子游出絰反哭子夏曰聞之也與曰聞</span><br/>
<span class='tline' id='l274' data-llen='6075:6088'>諸夫子主人未改服則不絰</span><br/>
<span class='tline' id='l275' data-llen='6088:6111'>　鄭氏曰司徒官氏公子許之後皆以朋友之禮往而</span><br/>
<span class='tline' id='l276' data-llen='6111:6117'>　二人異</span><br/>
<span class='tline' id='l277' data-llen='6117:6144'><a onclick="displayPageImage('KR1d0057', 'WYG', '021-16a' );" name="021-16a" class="pb">[021-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6144:6167'>　孔氏曰此一節論朋友相弔必候主人改服乃絰之</span><br/>
<span class='tline' id='l279' data-llen='6167:6190'>　事知是朋友者凡弔者主人成服則客乃服弔絰今</span><br/>
<span class='tline' id='l280' data-llen='6190:6213'>　主人始小斂未成服而已便出著絰故知有緦之恩</span><br/>
<span class='tline' id='l281' data-llen='6213:6236'>　隨主人變如五服親也此與前子游裼裘弔朋友同</span><br/>
<span class='tline' id='l282' data-llen='6236:6259'>　也前云帶絰故知是朋友此下不云帶者凡單云絰</span><br/>
<span class='tline' id='l283' data-llen='6259:6282'>　則知有帶也如為師二三子皆絰而出及羣居則絰</span><br/>
<span class='tline' id='l284' data-llen='6282:6292'>　皆是包帶之文也</span><br/>
<span class='tline' id='l285' data-llen='6292:6315'>曽子曰晏子可謂知禮也已恭敬之有焉有若曰晏子</span><br/>
<span class='tline' id='l286' data-llen='6315:6342'><a onclick="displayPageImage('KR1d0057', 'WYG', '021-16b' );" name="021-16b" class="pb">[021-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6342:6365'>一狐裘三十年遣車一乘及墓而反國君七个遣車七</span><br/>
<span class='tline' id='l288' data-llen='6365:6388'>乘大夫五个遣車五乘晏子焉知禮曽子曰國無道君</span><br/>
<span class='tline' id='l289' data-llen='6388:6409'>子恥盈禮焉國奢則示之以儉國儉則示之以禮</span><br/>
<span class='tline' id='l290' data-llen='6409:6432'>　鄭氏曰禮者敬而已矣有若以其大儉偪下非之及</span><br/>
<span class='tline' id='l291' data-llen='6432:6455'>　墓而反言其既窆則歸不留賔客有事也人臣賜車</span><br/>
<span class='tline' id='l292' data-llen='6455:6478'>　馬者乃得有遣車遣車之差大夫五諸侯七則天子</span><br/>
<span class='tline' id='l293' data-llen='6478:6501'>　九諸侯不以命數䘮數略也个謂所包遣奠牲體之</span><br/>
<span class='tline' id='l294' data-llen='6501:6524'>　數也雜記曰遣車視牢具曽子言時齊方奢矯之是</span><br/>
<span class='tline' id='l295' data-llen='6524:6551'><a onclick="displayPageImage('KR1d0057', 'WYG', '021-17a' );" name="021-17a" class="pb">[021-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6551:6555'>　也</span><br/>
<span class='tline' id='l297' data-llen='6555:6578'>　孔氏曰此一節論晏子故為非禮以矯齊之事狐裘</span><br/>
<span class='tline' id='l298' data-llen='6578:6601'>　貴在輕新而晏子一裘三十年其父晏桓子是大夫</span><br/>
<span class='tline' id='l299' data-llen='6601:6625'>　大夫遣車五乘而晏子止以一乘𦵏其父案既夕禮</span><br/>
<span class='tline' id='l300' data-llen='6625:6648'>　乃窆主人哭踊襲贈用制幣拜稽顙踊如初卒袒拜</span><br/>
<span class='tline' id='l301' data-llen='6648:6671'>　賔賔出則拜送藏器與苞筲加抗席抗木實土主人</span><br/>
<span class='tline' id='l302' data-llen='6671:6694'>　拜鄉人乃反哭今晏子既窆贈幣拜稽顙踊訖則還</span><br/>
<span class='tline' id='l303' data-llen='6694:6717'>　不復拜賔及送賔之事故鄭云不留賔客有事也此</span><br/>
<span class='tline' id='l304' data-llen='6717:6744'><a onclick="displayPageImage('KR1d0057', 'WYG', '021-17b' );" name="021-17b" class="pb">[021-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6744:6767'>　皆是儉失禮有子更舉國君大夫正禮以證之七个</span><br/>
<span class='tline' id='l306' data-llen='6767:6790'>　五个謂以牲體折為七叚五叚以七乘五乘遣車載</span><br/>
<span class='tline' id='l307' data-llen='6790:6813'>　之也案士䘮禮無遣車諸侯之士一命而曲禮云三</span><br/>
<span class='tline' id='l308' data-llen='6813:6836'>　賜不及車馬故諸侯之士無遣車也若諸侯之大夫</span><br/>
<span class='tline' id='l309' data-llen='6836:6859'>　雖未三命以其位尊得有遣車也又案大行人上公</span><br/>
<span class='tline' id='l310' data-llen='6859:6882'>　九乘侯伯七乘子男五乘今緫云五乘故鄭云䘮數</span><br/>
<span class='tline' id='l311' data-llen='6882:6905'>　略也經云及墓而反鄭知既窆則歸者晏子雖為儉</span><br/>
<span class='tline' id='l312' data-llen='6905:6922'>　約不應柩未入壙則歸故云既窆也</span><br/>
<span class='tline' id='l313' data-llen='6922:6949'><a onclick="displayPageImage('KR1d0057', 'WYG', '021-18a' );" name="021-18a" class="pb">[021-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6949:6972'>　長樂陳氏曰恭則不侮敬則不慢不侮也故與人交</span><br/>
<span class='tline' id='l315' data-llen='6972:6995'>　能盡歡事君能責難不慢也故與人交能竭忠事君</span><br/>
<span class='tline' id='l316' data-llen='6995:7018'>　能陳善禮之大本不過乎此晏子有之故于交則久</span><br/>
<span class='tline' id='l317' data-llen='7018:7041'>　而敬于君則致其顯此曽子所以謂之知禮也有若</span><br/>
<span class='tline' id='l318' data-llen='7041:7064'>　以晏子為不知禮則一狐裘三十年者儉于身而不</span><br/>
<span class='tline' id='l319' data-llen='7064:7087'>　中禮也遣車一乘及墓而反者儉于親而不中禮也</span><br/>
<span class='tline' id='l320' data-llen='7087:7110'>　蓋君子起禮以義行義以時時之過則矯之以不及</span><br/>
<span class='tline' id='l321' data-llen='7110:7133'>　此所謂國奢則示之以儉易小過用過乎儉是也時</span><br/>
<span class='tline' id='l322' data-llen='7133:7160'><a onclick="displayPageImage('KR1d0057', 'WYG', '021-18b' );" name="021-18b" class="pb">[021-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7160:7183'>　之不及則救之以中此所謂國儉則示之以禮詩蟋</span><br/>
<span class='tline' id='l324' data-llen='7183:7206'>　蟀以禮自虞是也然君子用過乎儉小有所過而已</span><br/>
<span class='tline' id='l325' data-llen='7206:7229'>　晏子之儉非特小有所過曽子以晏子恭敬為知禮</span><br/>
<span class='tline' id='l326' data-llen='7229:7252'>　則是以晏子之儉為知禮則非禮器以晏子為隘雜</span><br/>
<span class='tline' id='l327' data-llen='7252:7272'>　記以晏子為偪下則晏子之不知禮也信矣</span><br/>
<span class='tline' id='l328' data-llen='7272:7295'>　嚴陵方氏曰以齊國之無道而以盈為恥以齊國之</span><br/>
<span class='tline' id='l329' data-llen='7295:7318'>　奢而欲示之儉則儉于其身庻㡬其可也儉于其親</span><br/>
<span class='tline' id='l330' data-llen='7318:7341'>　不亦甚乎昔管仲有反坫塞門之僭孔子亦以為不</span><br/>
<span class='tline' id='l331' data-llen='7341:7368'><a onclick="displayPageImage('KR1d0057', 'WYG', '021-19a' );" name="021-19a" class="pb">[021-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7368:7391'>　知禮則二子之所為雖不同其為不知禮則一也然</span><br/>
<span class='tline' id='l333' data-llen='7391:7413'>　以禮與其奢也寜儉言之則晏子之失猶為愈矣</span><br/>
<span class='tline' id='l334' data-llen='7413:7436'>　石林葉氏曰君子言行應乎時猶權衡之應物也不</span><br/>
<span class='tline' id='l335' data-llen='7436:7459'>　能應時則言行雖善君子猶以為非齊之奢久矣晏</span><br/>
<span class='tline' id='l336' data-llen='7459:7482'>　子示以儉其奉己則敝裘而居其祀先則豚肩不揜</span><br/>
<span class='tline' id='l337' data-llen='7482:7490'>　豆蓋應時也</span><br/>
<span class='tline' id='l338' data-llen='7490:7514'>國昭子之母死問於子張曰𦵏及墓男子婦人安位子</span><br/>
<span class='tline' id='l339' data-llen='7514:7537'>張曰司徒敬子之䘮夫子相男子西鄉婦人東鄉曰噫</span><br/>
<span class='tline' id='l340' data-llen='7537:7564'><a onclick="displayPageImage('KR1d0057', 'WYG', '021-19b' );" name="021-19b" class="pb">[021-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7564:7587'>毋曰我䘮也斯沾爾專之賔為賔焉主為主焉婦人從</span><br/>
<span class='tline' id='l342' data-llen='7587:7594'>男子皆西鄉</span><br/>
<span class='tline' id='l343' data-llen='7594:7617'>　鄭氏曰國昭子齊大夫夫子孔子也西向東向夾羨</span><br/>
<span class='tline' id='l344' data-llen='7617:7640'>　道為位也噫不寤之聲毋禁止辭斯盡也沾讀曰覘</span><br/>
<span class='tline' id='l345' data-llen='7640:7663'>　視也國昭子自謂齊之大家有事人盡視之欲人觀</span><br/>
<span class='tline' id='l346' data-llen='7663:7685'>　之法其所為也時子張相專猶同也同西向非也</span><br/>
<span class='tline' id='l347' data-llen='7685:7709'>　孔氏曰此一節論𦵏之在壙男女面位之事噫母者</span><br/>
<span class='tline' id='l348' data-llen='7709:7732'>　昭子不悟禮意止子張也又自言我居䘮人盡來覘</span><br/>
<span class='tline' id='l349' data-llen='7732:7759'><a onclick="displayPageImage('KR1d0057', 'WYG', '021-20a' );" name="021-20a" class="pb">[021-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7759:7767'>　當更為别禮</span><br/>
<span class='tline' id='l351' data-llen='7767:7790'>　嚴陵方氏曰禮之辨異尤重于男女之際雖䘮紀憂</span><br/>
<span class='tline' id='l352' data-llen='7790:7814'>　遽之中亦莫不各正其位焉故自始死以至于𦵏男</span><br/>
<span class='tline' id='l353' data-llen='7814:7837'>　子則西向而位乎東婦人則東向而位乎西凡以辨</span><br/>
<span class='tline' id='l354' data-llen='7837:7860'>　隂陽之義而已司徒敬子之䘮夫子為相固嘗行之</span><br/>
<span class='tline' id='l355' data-llen='7860:7883'>　矣而國昭子徒為賔主之辨曽無男女之别則其失</span><br/>
<span class='tline' id='l356' data-llen='7883:7892'>　禮也不已甚乎</span><br/>
<span class='tline' id='l357' data-llen='7892:7915'>穆伯之䘮敬姜晝哭文伯之喪晝夜哭孔子曰知禮矣</span><br/>
<span class='tline' id='l358' data-llen='7915:7942'><a onclick="displayPageImage('KR1d0057', 'WYG', '021-20b' );" name="021-20b" class="pb">[021-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7942:7958'>　鄭氏曰䘮夫不夜哭嫌私情勝也</span><br/>
<span class='tline' id='l360' data-llen='7958:7981'>　孔氏曰自此至矣夫論䘮夫不夜哭并母知子賢愚</span><br/>
<span class='tline' id='l361' data-llen='7981:7986'>　之事</span><br/>
<span class='tline' id='l362' data-llen='7986:8009'>　嚴陵方氏曰經曰寡婦不夜哭蓋其逺嫌之道不得</span><br/>
<span class='tline' id='l363' data-llen='8009:8032'>　不然耳穆伯之于敬姜夫也故居其䘮止于晝哭而</span><br/>
<span class='tline' id='l364' data-llen='8032:8055'>　不嫌于薄文伯之于敬姜子也故居其䘮晝夜哭而</span><br/>
<span class='tline' id='l365' data-llen='8055:8072'>　不嫌于厚此孔子所以謂之知禮也</span><br/>
<span class='tline' id='l366' data-llen='8072:8095'>文伯之䘮敬姜據其牀而不哭曰昔者吾有斯子也吾</span><br/>
<span class='tline' id='l367' data-llen='8095:8122'><a onclick="displayPageImage('KR1d0057', 'WYG', '021-21a' );" name="021-21a" class="pb">[021-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8122:8145'>以將為賢人也吾未嘗以就公室今及其死也朋友諸</span><br/>
<span class='tline' id='l369' data-llen='8145:8168'>臣未有出涕者而内人皆行哭失聲斯子也必多曠於</span><br/>
<span class='tline' id='l370' data-llen='8168:8173'>禮矣夫</span><br/>
<span class='tline' id='l371' data-llen='8173:8196'>　鄭氏曰以為賢人蓋見其有才藝也未嘗就公室言</span><br/>
<span class='tline' id='l372' data-llen='8196:8219'>　未嘗與到公室觀其行也季氏魯之宗卿敬姜有㑹</span><br/>
<span class='tline' id='l373' data-llen='8219:8230'>　見之禮内人妻妾也</span><br/>
<span class='tline' id='l374' data-llen='8230:8253'>　孔氏曰曠猶疏薄也言此子平生必疏薄于朋友賔</span><br/>
<span class='tline' id='l375' data-llen='8253:8276'>　客故未有感戀出涕者上云晝夜哭此不哭者謂暫</span><br/>
<span class='tline' id='l376' data-llen='8276:8303'><a onclick="displayPageImage('KR1d0057', 'WYG', '021-21b' );" name="021-21b" class="pb">[021-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8303:8326'>　時也家語云文伯歜卒其妻妾皆行哭失聲敬姜戒</span><br/>
<span class='tline' id='l378' data-llen='8326:8349'>　之曰吾聞好外者士死之好内者女死之今吾子早</span><br/>
<span class='tline' id='l379' data-llen='8349:8372'>　夭吾惡其好内聞也二三婦共祭祀者無加服孔子</span><br/>
<span class='tline' id='l380' data-llen='8372:8390'>　聞之曰女智莫若公父氏之婦知禮矣</span><br/>
<span class='tline' id='l381' data-llen='8390:8413'>　嚴陵方氏曰曠與無曠庻官之曠同言虚其道而不</span><br/>
<span class='tline' id='l382' data-llen='8413:8426'>　行行哭者行哭泣之禮也</span><br/>
<span class='tline' id='l383' data-llen='8426:8449'>季康子之母死陳䙝衣敬姜曰婦人不飾不敢見舅姑</span><br/>
<span class='tline' id='l384' data-llen='8449:8468'>將有四方之賔來䙝衣何為陳於斯命徹之</span><br/>
<span class='tline' id='l385' data-llen='8468:8495'><a onclick="displayPageImage('KR1d0057', 'WYG', '021-22a' );" name="021-22a" class="pb">[021-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8495:8518'>　鄭氏曰䙝衣非上服陳之將以歛也敬姜言四方之</span><br/>
<span class='tline' id='l387' data-llen='8518:8534'>　賔嚴于舅姑敬姜者康子從祖母</span><br/>
<span class='tline' id='l388' data-llen='8534:8557'>有子與子游立見孺子慕者有子謂子游曰予壹不知</span><br/>
<span class='tline' id='l389' data-llen='8557:8580'>夫䘮之踊也予欲去之久矣情在於斯其是也夫子游</span><br/>
<span class='tline' id='l390' data-llen='8580:8603'>曰禮有㣲情者有以故興物者有直情而徑行者戎狄</span><br/>
<span class='tline' id='l391' data-llen='8603:8626'>之道也禮道則不然人喜則斯陶陶斯咏咏斯猶猶斯</span><br/>
<span class='tline' id='l392' data-llen='8626:8649'>舞舞斯愠愠斯戚戚斯歎歎斯辟辟斯踊矣品節斯斯</span><br/>
<span class='tline' id='l393' data-llen='8649:8654'>之謂禮</span><br/>
<span class='tline' id='l394' data-llen='8654:8681'><a onclick="displayPageImage('KR1d0057', 'WYG', '021-22b' );" name="021-22b" class="pb">[021-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8681:8704'>　鄭氏曰䘮之踊猶孺子之號慕也㣲情謂節哭踊也</span><br/>
<span class='tline' id='l396' data-llen='8704:8727'>　以故興物謂衰絰之制直情徑行謂哭踊無節衣服</span><br/>
<span class='tline' id='l397' data-llen='8727:8750'>　無制也禮道與戎狄異陶鬱陶也咏謳也猶當為搖</span><br/>
<span class='tline' id='l398' data-llen='8750:8773'>　聲之誤也搖謂身搖動也秦人猶搖聲相近舞謂手</span><br/>
<span class='tline' id='l399' data-llen='8773:8796'>　舞之愠猶怒也戚憤恚嘆吟息辟拊心踊躍也舞踊</span><br/>
<span class='tline' id='l400' data-llen='8796:8805'>　皆有節乃成禮</span><br/>
<span class='tline' id='l401' data-llen='8805:8828'>　孔氏曰自此至之訾也一節論子游言制禮有節之</span><br/>
<span class='tline' id='l402' data-llen='8828:8851'>　事有子言我專壹不知夫䘮之踊也欲去此踊節直</span><br/>
<span class='tline' id='l403' data-llen='8851:8878'><a onclick="displayPageImage('KR1d0057', 'WYG', '021-23a' );" name="021-23a" class="pb">[021-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8878:8901'>　似孺子慕者足矣言孝子之情于此即是何湏為哭</span><br/>
<span class='tline' id='l405' data-llen='8901:8924'>　踊之節㣲情者㣲殺也言賢者䘮親必致滅性故制</span><br/>
<span class='tline' id='l406' data-llen='8924:8947'>　使三日而食哭踊有數以殺其内情使之俯就也以</span><br/>
<span class='tline' id='l407' data-llen='8947:8970'>　故興物者興起也不肖者無哀情故為衰絰使其覩</span><br/>
<span class='tline' id='l408' data-llen='8970:8993'>　服思哀起情企及也若直肆已情而徑行之無哭踊</span><br/>
<span class='tline' id='l409' data-llen='8993:9016'>　節制乃是夷狄之道中國禮道不如是也人喜則斯</span><br/>
<span class='tline' id='l410' data-llen='9016:9039'>　陶以下極言哀樂之本喜者外竟㑹心之謂斯語助</span><br/>
<span class='tline' id='l411' data-llen='9039:9062'>　也陶謂鬱陶心初悦而未暢之意也鬱陶之情轉暢</span><br/>
<span class='tline' id='l412' data-llen='9062:9089'><a onclick="displayPageImage('KR1d0057', 'WYG', '021-23b' );" name="021-23b" class="pb">[021-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9089:9112'>　則口歌咏之也歌咏不足漸至搖動身體乃至起舞</span><br/>
<span class='tline' id='l414' data-llen='9112:9135'>　足蹈手揚樂之極也外竟違心之謂愠凡喜怒相對</span><br/>
<span class='tline' id='l415' data-llen='9135:9158'>　哀樂相生若舞無節形疲厭倦事與心違所以怒生</span><br/>
<span class='tline' id='l416' data-llen='9158:9181'>　愠怒之生由于舞極故曲禮云樂不可極也此凡有</span><br/>
<span class='tline' id='l417' data-llen='9181:9204'>　九句首末各四正明哀樂相對中間舞斯愠一句是</span><br/>
<span class='tline' id='l418' data-llen='9204:9227'>　哀樂相生諸本亦有無此一句者愠斯戚者怒來戚</span><br/>
<span class='tline' id='l419' data-llen='9227:9250'>　心故憤恚起也憤恚轉深因發吟息嘆息不泄故至</span><br/>
<span class='tline' id='l420' data-llen='9250:9273'>　撫心撫心不泄乃至跳踊奮擊哀之極也夫喜而不</span><br/>
<span class='tline' id='l421' data-llen='9273:9300'><a onclick="displayPageImage('KR1d0057', 'WYG', '021-24a' );" name="021-24a" class="pb">[021-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9300:9323'>　節自陶至舞俄頃而愠生怒而不節從戚至踊踊極</span><br/>
<span class='tline' id='l423' data-llen='9323:9346'>　則笑故夷狄無禮朝殯夕歌童兒任情倐啼歘笑今</span><br/>
<span class='tline' id='l424' data-llen='9346:9369'>　若品節此二塗使踊舞有數則能久長故云此之謂</span><br/>
<span class='tline' id='l425' data-llen='9369:9381'>　禮品階格也節制㫁也</span><br/>
<span class='tline' id='l426' data-llen='9381:9404'>　廬陵胡氏曰予欲去之久矣情在于斯其是也夫言</span><br/>
<span class='tline' id='l427' data-llen='9404:9427'>　不可去陶樂猶若所謂君子蓋猶猶之猶鄭讀猶為</span><br/>
<span class='tline' id='l428' data-llen='9427:9449'>　搖動恐非舞斯愠人鼓舞則氣激怒愠斯戚慘矣</span><br/>
<span class='tline' id='l429' data-llen='9449:9472'>　李氏曰禮者節文之也有節故有㣲情者有文故有</span><br/>
<span class='tline' id='l430' data-llen='9472:9499'><a onclick="displayPageImage('KR1d0057', 'WYG', '021-24b' );" name="021-24b" class="pb">[021-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9499:9522'>　興物者直情則無節徑行則無文故曰戎狄之道也</span><br/>
<span class='tline' id='l432' data-llen='9522:9545'>　唯有節故陶不至于咏咏不至于舞舞不至于愠愠</span><br/>
<span class='tline' id='l433' data-llen='9545:9568'>　不至于踊此所以㣲情也唯有文故制絞衾設蔞翣</span><br/>
<span class='tline' id='l434' data-llen='9568:9592'>　以使勿惡脯醢之奠遣而行之𦵏而食之使人弗倍</span><br/>
<span class='tline' id='l435' data-llen='9592:9601'>　此所以興物也</span><br/>
<span class='tline' id='l436' data-llen='9601:9624'>　長樂陳氏曰其喜心感者其聲發以散發以散陽也</span><br/>
<span class='tline' id='l437' data-llen='9624:9647'>　其極必反隂焉其愠心感者其聲粗以厲粗以厲隂</span><br/>
<span class='tline' id='l438' data-llen='9647:9670'>　也其極必反陽焉蓋喜氣不泄則已泄則口不得不</span><br/>
<span class='tline' id='l439' data-llen='9670:9697'><a onclick="displayPageImage('KR1d0057', 'WYG', '021-25a' );" name="021-25a" class="pb">[021-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9697:9720'>　咏愠氣不震則已震則氣不得不嘆咏文事心志猶</span><br/>
<span class='tline' id='l441' data-llen='9720:9743'>　其優㳺嘆武事心志猶其奮疾夫然則憂患去而樂</span><br/>
<span class='tline' id='l442' data-llen='9743:9766'>　生矣樂生而舞至于手之舞之則樂極而哀從之矣</span><br/>
<span class='tline' id='l443' data-llen='9766:9789'>　故舞斯愠愠斯嘆嘆斯戚戚斯辟辟斯踊則不知胷</span><br/>
<span class='tline' id='l444' data-llen='9789:9812'>　之撫之足之踊之雖正明目而視不可得而見也傾</span><br/>
<span class='tline' id='l445' data-llen='9812:9835'>　耳而聼不可得而聞也豈非陽極反隂樂極反哀之</span><br/>
<span class='tline' id='l446' data-llen='9835:9858'>　意邪左傳所謂樂有歌舞哀有哭泣者此歟品于斯</span><br/>
<span class='tline' id='l447' data-llen='9858:9881'>　哀樂莫不有隆殺節于斯哀樂莫不中節則知禮之</span><br/>
<span class='tline' id='l448' data-llen='9881:9908'><a onclick="displayPageImage('KR1d0057', 'WYG', '021-25b' );" name="021-25b" class="pb">[021-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9908:9931'>　為道其去戎狄之道逺矣陶包隂陽之氣憂樂無所</span><br/>
<span class='tline' id='l450' data-llen='9931:9954'>　泄如之喜斯陶樂之無所泄者也鬱陶乎子心憂之</span><br/>
<span class='tline' id='l451' data-llen='9954:9977'>　無所泄者也爾雅以鬱陶為喜其有見乎一偏歟傳</span><br/>
<span class='tline' id='l452' data-llen='9977:10000'>　曰齊楚燕趙之歌異傳而皆樂九夷八蠻之聲異哭</span><br/>
<span class='tline' id='l453' data-llen='10000:10023'>　而皆哀夫何故哀樂之情同也然而君子不與之者</span><br/>
<span class='tline' id='l454' data-llen='10023:10050'>　為其不能品節于斯以為禮未免為戎狄之道也<span class='krp-note'>樂/書</span></span><br/>
<span class='tline' id='l455' data-llen='10050:10073'>　清江劉氏曰人喜則斯陶陶斯咏咏斯猶猶斯舞舞</span><br/>
<span class='tline' id='l456' data-llen='10073:10096'>　斯愠愠斯戚戚斯嘆嘆斯辟辟斯踊案人舞冝樂不</span><br/>
<span class='tline' id='l457' data-llen='10096:10123'><a onclick="displayPageImage('KR1d0057', 'WYG', '021-26a' );" name="021-26a" class="pb">[021-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10123:10146'>　宜更愠又不當漸至辟踊此中間有遺文矣蓋本曰</span><br/>
<span class='tline' id='l459' data-llen='10146:10169'>　人喜則斯陶陶斯咏咏斯猶猶斯舞舞斯蹈矣人悲</span><br/>
<span class='tline' id='l460' data-llen='10169:10192'>　則斯愠愠憤不足愠斯戚戚斯嘆嘆斯辟辟斯踊矣</span><br/>
<span class='tline' id='l461' data-llen='10192:10215'>　自喜而下五變而至蹈自悲而下亦五變而至踊所</span><br/>
<span class='tline' id='l462' data-llen='10215:10224'>　謂孺子慕者也</span><br/>
<span class='tline' id='l463' data-llen='10224:10247'>　嚴陵方氏曰隂陽之理憂樂之情固常如此則禮雖</span><br/>
<span class='tline' id='l464' data-llen='10247:10270'>　經而為三百曲而為三千不過品于斯節于斯而已</span><br/>
<span class='tline' id='l465' data-llen='10270:10293'>　品于斯故所施之上下有常節于斯故所䖏之多少</span><br/>
<span class='tline' id='l466' data-llen='10293:10320'><a onclick="displayPageImage('KR1d0057', 'WYG', '021-26b' );" name="021-26b" class="pb">[021-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10320:10334'>　無失故曰品節斯斯之謂禮</span><br/>
<span class='tline' id='l468' data-llen='10334:10357'>人死斯惡之矣無能也斯倍之矣是故制絞衾設蔞翣</span><br/>
<span class='tline' id='l469' data-llen='10357:10381'>為使人勿惡也始死脯醢之奠將行遣而行之既𦵏而</span><br/>
<span class='tline' id='l470' data-llen='10381:10404'>食之未有見其饗之者也自上世以來未之有舍也為</span><br/>
<span class='tline' id='l471' data-llen='10404:10425'>使人勿倍也故子之所刺於禮者亦非禮之訾也</span><br/>
<span class='tline' id='l472' data-llen='10425:10448'>　鄭氏曰無能心謂之無所復能也絞衾尸之飾蔞翣</span><br/>
<span class='tline' id='l473' data-llen='10448:10473'>　棺之飾周禮蔞作栁將行將𦵏也𦵏有遣奠食反虞</span><br/>
<span class='tline' id='l474' data-llen='10473:10486'>　之祭也舍猶廢也訾病也</span><br/>
<span class='tline' id='l475' data-llen='10486:10513'><a onclick="displayPageImage('KR1d0057', 'WYG', '021-27a' );" name="021-27a" class="pb">[021-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10513:10536'>　孔氏曰上明辟踊之節此明飾䘮及奠祭之事人身</span><br/>
<span class='tline' id='l477' data-llen='10536:10559'>　既死形體腐敗以其恐惡之故制絞紟衾設蔞翣以</span><br/>
<span class='tline' id='l478' data-llen='10559:10582'>　飾之欲使人勿惡也以其恐倍之故始死設脯醢之</span><br/>
<span class='tline' id='l479' data-llen='10582:10607'>　奠以至于𦵏將行又設遣奠而送之既𦵏反哭設虞</span><br/>
<span class='tline' id='l480' data-llen='10607:10630'>　祭以食之未曽見死者饗食之然自上世以來未有</span><br/>
<span class='tline' id='l481' data-llen='10630:10653'>　舍此而不為者為使人勿倍其親故也故子之所譏</span><br/>
<span class='tline' id='l482' data-llen='10653:10676'>　刺于禮有踊節者亦非禮之病害也初有若止譏踊</span><br/>
<span class='tline' id='l483' data-llen='10676:10699'>　節子游既言生者節哀遂説死者加飾備言禮之節</span><br/>
<span class='tline' id='l484' data-llen='10699:10726'><a onclick="displayPageImage('KR1d0057', 'WYG', '021-27b' );" name="021-27b" class="pb">[021-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10726:10736'>　制與夷狄不同也</span><br/>
<span class='tline' id='l486' data-llen='10736:10753'>　廬陵胡氏曰倍與背同古字多假借</span><br/>
<span class='tline' id='l487' data-llen='10753:10776'>　嚴陵方氏曰刺若詩之有刺以適當于物故也訾猶</span><br/>
<span class='tline' id='l488' data-llen='10776:10797'>　疵也而與不苟訾同字者以有疵而可訾故也</span><br/>
<span class='tline' id='l489' data-llen='10797:10820'>吳侵陳斬祀殺厲師還出竟陳大宰嚭使於師夫差謂</span><br/>
<span class='tline' id='l490' data-llen='10820:10843'>行人儀曰是夫也多言盍嘗問焉師必有名人之稱斯</span><br/>
<span class='tline' id='l491' data-llen='10843:10866'>師也者則謂之何大宰嚭曰古之侵伐者不斬祀不殺</span><br/>
<span class='tline' id='l492' data-llen='10866:10889'>厲不獲二毛今斯師也殺厲與其不謂之殺厲之師與</span><br/>
<span class='tline' id='l493' data-llen='10889:10916'><a onclick="displayPageImage('KR1d0057', 'WYG', '021-28a' );" name="021-28a" class="pb">[021-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='10916:10939'>曰反爾地歸爾子則謂之何曰君王討敝邑之罪又矜</span><br/>
<span class='tline' id='l495' data-llen='10939:10950'>而赦之師與有無名乎</span><br/>
<span class='tline' id='l496' data-llen='10950:10973'>　鄭氏曰吳侵陳以魯哀元年秋祀神位有屋樹者厲</span><br/>
<span class='tline' id='l497' data-llen='10973:10996'>　疫病也大宰行人官名也夫差吳子光之子盍何不</span><br/>
<span class='tline' id='l498' data-llen='10996:11019'>　也嘗猶試也夫差脩舊怨庻㡬其師有善名也獲謂</span><br/>
<span class='tline' id='l499' data-llen='11019:11042'>　繫虜之二毛鬢髪斑白大宰嚭欲㣲切之故其言似</span><br/>
<span class='tline' id='l500' data-llen='11042:11065'>　若不審然止言殺厲重人也歸爾子謂所獲臣民吳</span><br/>
<span class='tline' id='l501' data-llen='11065:11082'>　楚僭號稱王大宰又㣲勸之終其意</span><br/>
<span class='tline' id='l502' data-llen='11082:11109'><a onclick="displayPageImage('KR1d0057', 'WYG', '021-28b' );" name="021-28b" class="pb">[021-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11109:11132'>　孔氏曰此一節明征伐不合斬祀殺厲之事左傳初</span><br/>
<span class='tline' id='l504' data-llen='11132:11155'>　吳子光伐楚召陳懐公懐公不從至夫差克越乃脩</span><br/>
<span class='tline' id='l505' data-llen='11155:11178'>　先君之怨而侵陳是夫謂大宰嚭言其博聞強識多</span><br/>
<span class='tline' id='l506' data-llen='11178:11201'>　有所言不斬祀殺厲不獲二毛謂以至勝攻至暴用</span><br/>
<span class='tline' id='l507' data-llen='11201:11224'>　兵如此若兩軍相敵則不然左傳云雖及胡耉獲則</span><br/>
<span class='tline' id='l508' data-llen='11224:11247'>　取之是也大宰嚭因吳王欲反地歸子復勸之以終</span><br/>
<span class='tline' id='l509' data-llen='11247:11270'>　其哀矜之意謂反地歸子其事既善師豈有無善名</span><br/>
<span class='tline' id='l510' data-llen='11270:11293'>　乎言必有善名也周官有大宰又有大小行人此大</span><br/>
<span class='tline' id='l511' data-llen='11293:11320'><a onclick="displayPageImage('KR1d0057', 'WYG', '021-29a' );" name="021-29a" class="pb">[021-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11320:11343'>　宰嚭與吳大宰嚭名號同而人異也穀梁傳云苞人</span><br/>
<span class='tline' id='l513' data-llen='11343:11366'>　民敺牛馬曰侵斬樹木壊宫室曰伐是侵輕而伐重</span><br/>
<span class='tline' id='l514' data-llen='11366:11370'>　也</span><br/>
<span class='tline' id='l515' data-llen='11370:11393'>　鄱陽洪氏曰案嚭乃吳夫差之宰陳遣使者止用行</span><br/>
<span class='tline' id='l516' data-llen='11393:11416'>　人則儀乃陳臣也記禮者簡䇿差互故更錯其名當</span><br/>
<span class='tline' id='l517' data-llen='11416:11439'>　云陳行人儀使于師夫差使大宰嚭問之乃善忠宣</span><br/>
<span class='tline' id='l518' data-llen='11439:11455'>　公作春秋詩引斯事亦嘗辨正云</span><br/>
<span class='tline' id='l519' data-llen='11455:11478'>顔丁善居䘮始死皇皇焉如有求而弗得及殯望望焉</span><br/>
<span class='tline' id='l520' data-llen='11478:11505'><a onclick="displayPageImage('KR1d0057', 'WYG', '021-29b' );" name="021-29b" class="pb">[021-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11505:11525'>如有從而弗及既𦵏慨焉如不及其反而息</span><br/>
<span class='tline' id='l522' data-llen='11525:11541'>　鄭氏曰顔丁魯人從隨也慨憊貌</span><br/>
<span class='tline' id='l523' data-llen='11541:11561'>　孔氏曰此一節論孝子居䘮哀殺有漸之事</span><br/>
<span class='tline' id='l524' data-llen='11561:11584'>　嚴陵方氏曰皇皇言心無所依望望言心無所跂此</span><br/>
<span class='tline' id='l525' data-llen='11584:11608'>　淺深之别也其反而息言𦵏反而亡于是為甚心與</span><br/>
<span class='tline' id='l526' data-llen='11608:11631'>　形俱息也息與詩言我心則休同義言其極而不可</span><br/>
<span class='tline' id='l527' data-llen='11631:11637'>　加故也</span><br/>
<span class='tline' id='l528' data-llen='11637:11660'>子張問曰書云髙宗三年不言言乃讙有諸仲尼曰胡</span><br/>
<span class='tline' id='l529' data-llen='11660:11687'><a onclick="displayPageImage('KR1d0057', 'WYG', '021-30a' );" name="021-30a" class="pb">[021-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='11687:11708'>為其不然也古者天子崩王世子聽於冢宰三年</span><br/>
<span class='tline' id='l531' data-llen='11708:11731'>　鄭氏曰時人君無行三年之䘮禮者子張問有此與</span><br/>
<span class='tline' id='l532' data-llen='11731:11754'>　怪之也讙喜悦也言乃喜悦則臣民望其言久冢宰</span><br/>
<span class='tline' id='l533' data-llen='11754:11772'>　天官卿貳王事者三年之䘮使之聽朝</span><br/>
<span class='tline' id='l534' data-llen='11772:11795'>　孔氏曰此一節論世子遭䘮冢宰聴政之事無逸作</span><br/>
<span class='tline' id='l535' data-llen='11795:11801'>　言乃雍</span><br/>
<span class='tline' id='l536' data-llen='11801:11824'>　嚴陵方氏曰天子之適子曰太子諸侯之適子曰世</span><br/>
<span class='tline' id='l537' data-llen='11824:11847'>　子得世國故也于天子亦稱世子者則以世天下言</span><br/>
<span class='tline' id='l538' data-llen='11847:11874'><a onclick="displayPageImage('KR1d0057', 'WYG', '021-30b' );" name="021-30b" class="pb">[021-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='11874:11897'>　之耳故稱王以别之亦猶王制于諸侯亦稱太子必</span><br/>
<span class='tline' id='l540' data-llen='11897:11920'>　稱羣后以别之也周官天子之禮止曰世子者亦以</span><br/>
<span class='tline' id='l541' data-llen='11920:11943'>　每繼王后言之故也其實稱太子則以天子為正稱</span><br/>
<span class='tline' id='l542' data-llen='11943:11954'>　世子則以諸侯為正</span><br/>
<span class='tline' id='l543' data-llen='11954:11978'>知悼子卒未𦵏平公飲酒師曠李調侍鼓鍾杜蕢自外</span><br/>
<span class='tline' id='l544' data-llen='11978:12001'>來聞鍾聲曰安在曰在寝杜蕢入寝厯階而升酌曰曠</span><br/>
<span class='tline' id='l545' data-llen='12001:12024'>飲斯又酌曰調飲斯又酌堂上北面坐飲之降趨而出</span><br/>
<span class='tline' id='l546' data-llen='12024:12047'>平公呼而進之曰蕢曩者爾心或開予是以不與爾言</span><br/>
<span class='tline' id='l547' data-llen='12047:12074'><a onclick="displayPageImage('KR1d0057', 'WYG', '021-31a' );" name="021-31a" class="pb">[021-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12074:12097'>爾飲曠何也曰子夘不樂知悼子在堂斯其為子夘也</span><br/>
<span class='tline' id='l549' data-llen='12097:12120'>大矣曠也大師也不以詔是以飲之也爾飲調何也曰</span><br/>
<span class='tline' id='l550' data-llen='12120:12143'>調也君之褻臣也為一飲一食忘君之疾是以飲之也</span><br/>
<span class='tline' id='l551' data-llen='12143:12166'>爾飲何也曰蕢也宰夫也非刀匕是共又敢與知防是</span><br/>
<span class='tline' id='l552' data-llen='12166:12189'>以飲之也平公曰寡人亦有過焉酌而飲寡人杜蕢洗</span><br/>
<span class='tline' id='l553' data-llen='12189:12212'>而揚觶公謂侍者曰如我死則必毋廢斯爵也至于今</span><br/>
<span class='tline' id='l554' data-llen='12212:12224'>既畢獻斯揚觶謂之杜舉</span><br/>
<span class='tline' id='l555' data-llen='12224:12247'>　鄭氏曰悼子晉大夫荀盈魯昭公九年卒平公晉侯</span><br/>
<span class='tline' id='l556' data-llen='12247:12274'><a onclick="displayPageImage('KR1d0057', 'WYG', '021-31b' );" name="021-31b" class="pb">[021-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12274:12297'>　彪也飲酒與羣臣燕也侍與君飲也燕禮記曰請旅</span><br/>
<span class='tline' id='l558' data-llen='12297:12320'>　侍臣鼓鍾樂作也燕禮賔入門奏肆夏既獻而樂闋</span><br/>
<span class='tline' id='l559' data-llen='12320:12343'>　獻君亦如之曰安在怪之也在寝謂燕于寝杜蕢三</span><br/>
<span class='tline' id='l560' data-llen='12343:12366'>　酌皆罰紂以甲子死桀以乙夘亡王者謂之疾日不</span><br/>
<span class='tline' id='l561' data-llen='12366:12389'>　以舉樂為吉事所以自戒懼雜記曰君于卿大夫比</span><br/>
<span class='tline' id='l562' data-llen='12389:12413'>　𦵏不食肉比卒哭不舉樂是大臣䘮重于疾日大師</span><br/>
<span class='tline' id='l563' data-llen='12413:12436'>　典奏樂詔告也近臣當規君疾憂為一飲一食言調</span><br/>
<span class='tline' id='l564' data-llen='12436:12459'>　貪酒食䙝嬖也與知防防禁放溢也平公聞義則服</span><br/>
<span class='tline' id='l565' data-llen='12459:12486'><a onclick="displayPageImage('KR1d0057', 'WYG', '021-32a' );" name="021-32a" class="pb">[021-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='12486:12509'>　揚觶舉爵于君也禮揚作媵揚舉也媵送也揚近得</span><br/>
<span class='tline' id='l567' data-llen='12509:12532'>　之毋廢斯爵欲後世以為戒畢獻獻賔與君也此爵</span><br/>
<span class='tline' id='l568' data-llen='12532:12547'>　遂因杜蕢為名杜蕢或作屠蒯</span><br/>
<span class='tline' id='l569' data-llen='12547:12570'>　孔氏曰此一節論君有大臣之䘮不得有作樂飲酒</span><br/>
<span class='tline' id='l570' data-llen='12570:12593'>　之事鼓猶奏也謂燕奏鍾樂此賔初入門奏肆夏也</span><br/>
<span class='tline' id='l571' data-llen='12593:12616'>　燕禮記云燕朝服于寝故知燕于寝也平公呼蕢而</span><br/>
<span class='tline' id='l572' data-llen='12616:12639'>　進之曰向者汝酌三酌是汝之心或開發于予予望</span><br/>
<span class='tline' id='l573' data-llen='12639:12662'>　汝有諫是以不與汝言也尚書云甲子昧爽至于殷</span><br/>
<span class='tline' id='l574' data-llen='12662:12689'><a onclick="displayPageImage('KR1d0057', 'WYG', '021-32b' );" name="021-32b" class="pb">[021-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='12689:12712'>　郊又史記云兵敗紂自焚死是紂甲子死也左傳昭</span><br/>
<span class='tline' id='l576' data-llen='12712:12736'>　十八年二月乙夘周毛得殺毛伯過而代之萇𢎞曰</span><br/>
<span class='tline' id='l577' data-llen='12736:12759'>　毛得必亡是昆吾稔之日也詩云韋顧既伐昆吾夏</span><br/>
<span class='tline' id='l578' data-llen='12759:12782'>　桀二者同誅昆吾既乙夘亡明桀亦乙夘被放也調</span><br/>
<span class='tline' id='l579' data-llen='12782:12805'>　是嬖䙝之臣唯欲行燕㑹貪求一飲一食忘君違禮</span><br/>
<span class='tline' id='l580' data-llen='12805:12828'>　之疾而不諫是以飲之也謂之杜舉表明此爵實杜</span><br/>
<span class='tline' id='l581' data-llen='12828:12851'>　蕢所舉也案左傳昭公九年文與此小異亦所聞不</span><br/>
<span class='tline' id='l582' data-llen='12851:12862'>　同或二文互相足也</span><br/>
<span class='tline' id='l583' data-llen='12862:12889'><a onclick="displayPageImage('KR1d0057', 'WYG', '021-33a' );" name="021-33a" class="pb">[021-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='12889:12912'>　皇氏曰非刀匕是共非不也杜蕢言各憂其事宰夫</span><br/>
<span class='tline' id='l585' data-llen='12912:12935'>　不以刀匕是共乃又敢與諫争越官侵職是以飲也</span><br/>
<span class='tline' id='l586' data-llen='12935:12953'>　至于今謂記録之人至于今為記之時</span><br/>
<span class='tline' id='l587' data-llen='12953:12976'>　長樂陳氏曰先王制為䘮臣之禮于服則衰絰于膳</span><br/>
<span class='tline' id='l588' data-llen='12976:12999'>　則不舉于樂則弛縣以至與斂往弔莫不盡禮是以</span><br/>
<span class='tline' id='l589' data-llen='12999:13022'>　栁莊之卒衛獻公不釋祭服而往襚衆仲之卒隠公</span><br/>
<span class='tline' id='l590' data-llen='13022:13045'>　不與斂仲遂之卒宣公猶繹而萬入君子非之然則</span><br/>
<span class='tline' id='l591' data-llen='13045:13069'>　悼子之未𦵏平公飲酒至于鼓鍾其可乎此杜蕢所</span><br/>
<span class='tline' id='l592' data-llen='13069:13096'><a onclick="displayPageImage('KR1d0057', 'WYG', '021-33b' );" name="021-33b" class="pb">[021-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='13096:13119'>　以升酌而譏之也非杜蕢不能改平公之過于羣臣</span><br/>
<span class='tline' id='l594' data-llen='13119:13142'>　不言之際非平公不能彰杜蕢之善于後世矣蓋杜</span><br/>
<span class='tline' id='l595' data-llen='13142:13165'>　蕢之所存者忠也所敢為者勇也平公之知悔者智</span><br/>
<span class='tline' id='l596' data-llen='13165:13188'>　也不掩善者義也皆禮之所與也然平公賢孟子而</span><br/>
<span class='tline' id='l597' data-llen='13188:13211'>　終于不可見尊亥唐而終不與共治則所謂智而且</span><br/>
<span class='tline' id='l598' data-llen='13211:13234'>　義者蓋亦勉強之而已左傳謂杜蕢責樂工以不聦</span><br/>
<span class='tline' id='l599' data-llen='13234:13257'>　責嬖叔以不明責已以不善味其言雖不同其實一</span><br/>
<span class='tline' id='l600' data-llen='13257:13280'>　也噫三代之季賢者陸沈多矣及不得已然後出而</span><br/>
<span class='tline' id='l601' data-llen='13280:13307'><a onclick="displayPageImage('KR1d0057', 'WYG', '021-34a' );" name="021-34a" class="pb">[021-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13307:13330'>　見于世故讓爵見于屠羊非書見于斵輪守官見于</span><br/>
<span class='tline' id='l603' data-llen='13330:13352'>　虞人商歌見于飯牛則善諫見于宰夫不為過矣</span><br/>
<span class='tline' id='l604' data-llen='13352:13375'>　李氏曰先王之于事無非教也子夘不樂以桀紂之</span><br/>
<span class='tline' id='l605' data-llen='13375:13398'>　所以亡子夘不哭以湯武之所以興以為哀樂之戒</span><br/>
<span class='tline' id='l606' data-llen='13398:13402'>　也</span><br/>
<span class='tline' id='l607' data-llen='13402:13426'>公叔文子卒其子戍請諡于君曰日月有時將𦵏矣請</span><br/>
<span class='tline' id='l608' data-llen='13426:13449'>所以易其名者君曰昔者衛國凶饑夫子為粥與國之</span><br/>
<span class='tline' id='l609' data-llen='13449:13472'>餓者是不亦惠乎昔者衛國有難夫子以其死衛寡人</span><br/>
<span class='tline' id='l610' data-llen='13472:13499'><a onclick="displayPageImage('KR1d0057', 'WYG', '021-34b' );" name="021-34b" class="pb">[021-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='13499:13522'>不亦貞乎夫子聴衛國之政脩其班制以與四鄰交衛</span><br/>
<span class='tline' id='l612' data-llen='13522:13542'>國之社稷不辱不亦文乎故謂夫子貞惠文子</span><br/>
<span class='tline' id='l613' data-llen='13542:13565'>　鄭氏曰文子衛獻公之孫名拔或作發諡者行之迹</span><br/>
<span class='tline' id='l614' data-llen='13565:13589'>　有時猶言有數也大夫士三月而𦵏君靈公也衛國</span><br/>
<span class='tline' id='l615' data-llen='13589:13612'>　有難謂魯昭公二十年盜殺衛侯之兄縶也時齊豹</span><br/>
<span class='tline' id='l616' data-llen='13612:13635'>　作亂公如死鳥班制謂尊卑之差也後不言貞惠者</span><br/>
<span class='tline' id='l617' data-llen='13635:13643'>　文足以兼之</span><br/>
<span class='tline' id='l618' data-llen='13643:13666'>　孔氏曰此一節論請君誄臣之諡法生存之日君呼</span><br/>
<span class='tline' id='l619' data-llen='13666:13693'><a onclick="displayPageImage('KR1d0057', 'WYG', '021-35a' );" name="021-35a" class="pb">[021-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='13693:13717'>　其名今死將𦵏故請所以誄行為之作諡易代其名</span><br/>
<span class='tline' id='l621' data-llen='13717:13740'>　者案諡法愛民好與曰惠外内用情曰貞道徳博聞</span><br/>
<span class='tline' id='l622' data-llen='13740:13762'>　曰文既有道徳則能惠能貞故鄭云文足以兼之</span><br/>
<span class='tline' id='l623' data-llen='13762:13785'>　嚴陵方氏曰脩其班制以與四鄰交非博聞者不能</span><br/>
<span class='tline' id='l624' data-llen='13785:13808'>　故曰不亦文乎班制者班言上下之序制言多寡之</span><br/>
<span class='tline' id='l625' data-llen='13808:13831'>　節脩其班制故可以與四鄰交故衛之社稷得以不</span><br/>
<span class='tline' id='l626' data-llen='13831:13851'>　辱班制古所有也文子特因其壊而脩之耳</span><br/>
<span class='tline' id='l627' data-llen='13851:13874'>　廬陵胡氏曰春秋書歸粟譏人臣私惠作福文子不</span><br/>
<span class='tline' id='l628' data-llen='13874:13901'><a onclick="displayPageImage('KR1d0057', 'WYG', '021-35b' );" name="021-35b" class="pb">[021-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='13901:13924'>　佐其君賑窮而私為粥不可也以死衛君于經傳不</span><br/>
<span class='tline' id='l630' data-llen='13924:13947'>　見據史鰌勸文子執臣禮則文子嘗不臣矣文子欲</span><br/>
<span class='tline' id='l631' data-llen='13947:13960'>　𦵏瑕丘恐不能脩班制</span><br/>
<span class='tline' id='l632' data-llen='13960:13983'>石駘仲卒無適子有庻子六人卜所以為後者曰沐浴</span><br/>
<span class='tline' id='l633' data-llen='13983:14006'>佩玉則兆五人者皆沐浴佩玉石祁子曰孰有執親之</span><br/>
<span class='tline' id='l634' data-llen='14006:14029'>䘮而沐浴佩玉者乎不沐浴佩玉石祁子兆衛人以龜</span><br/>
<span class='tline' id='l635' data-llen='14029:14035'>為有知也</span><br/>
<span class='tline' id='l636' data-llen='14035:14058'>　鄭氏曰駘仲衛大夫石碏之族六人莫適立故卜為</span><br/>
<span class='tline' id='l637' data-llen='14058:14085'><a onclick="displayPageImage('KR1d0057', 'WYG', '021-36a' );" name="021-36a" class="pb">[021-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='14085:14108'>　後者沐浴佩玉則兆言齊潔則得吉兆也石祁子心</span><br/>
<span class='tline' id='l639' data-llen='14108:14115'>　正且知禮</span><br/>
<span class='tline' id='l640' data-llen='14115:14138'>　孔氏曰此一節論龜兆知賢之事沐浴佩玉則兆其</span><br/>
<span class='tline' id='l641' data-llen='14138:14161'>　掌卜之人謂之也所以有卜者昭公二十六年左傳</span><br/>
<span class='tline' id='l642' data-llen='14161:14184'>　云年鈞以徳徳鈞以卜王不立愛公卿無私居親之</span><br/>
<span class='tline' id='l643' data-llen='14184:14204'>　䘮必衰絰憔悴安有沐浴佩玉者乎言不可</span><br/>
<span class='tline' id='l644' data-llen='14204:14227'>　長樂陳氏曰五人者有意于得而不兆祁子無意于</span><br/>
<span class='tline' id='l645' data-llen='14227:14250'>　得而兆故衛人以龜為有知蓋溺于利而忘義蔽于</span><br/>
<span class='tline' id='l646' data-llen='14250:14277'><a onclick="displayPageImage('KR1d0057', 'WYG', '021-36b' );" name="021-36b" class="pb">[021-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='14277:14300'>　情而忘禮者人謀之所不與而鬼謀之所違篤于義</span><br/>
<span class='tline' id='l648' data-llen='14300:14323'>　而不謀利專于禮而不徇情者人謀之所與而鬼謀</span><br/>
<span class='tline' id='l649' data-llen='14323:14346'>　之所從豈非所謂天地自然之道人事必然之理哉</span><br/>
<span class='tline' id='l650' data-llen='14346:14369'>　嚴陵方氏曰曲禮曰居䘮之禮頭有創則沐身有瘍</span><br/>
<span class='tline' id='l651' data-llen='14369:14392'>　則浴非有創瘍固不可以沐浴矣玉藻曰凡帶必有</span><br/>
<span class='tline' id='l652' data-llen='14392:14415'>　佩玉唯䘮否非去䘮固不可以佩玉矣若夫執親之</span><br/>
<span class='tline' id='l653' data-llen='14415:14438'>　䘮而沐浴佩玉是上忘孝于親下忘禮于身也其可</span><br/>
<span class='tline' id='l654' data-llen='14438:14461'>　乎唯石祁子不忍為之宜乎龜之獨兆也龜之獨兆</span><br/>
<span class='tline' id='l655' data-llen='14461:14488'><a onclick="displayPageImage('KR1d0057', 'WYG', '021-37a' );" name="021-37a" class="pb">[021-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='14488:14511'>　于祁子非龜為有知也以人情願其為卿故鬼神依</span><br/>
<span class='tline' id='l657' data-llen='14511:14534'>　人而行耳所謂兆言得吉兆也若周官大卜之三兆</span><br/>
<span class='tline' id='l658' data-llen='14534:14557'>　卜師之四兆是矣蓋謂灼師龜罅也然兆亦有凶卜</span><br/>
<span class='tline' id='l659' data-llen='14557:14573'>　者以求吉為主故經以兆言吉也</span><br/>
<span class='tline' id='l660' data-llen='14573:14597'>陳子車死於衛其妻與其家大夫謀以殉𦵏定而后陳</span><br/>
<span class='tline' id='l661' data-llen='14597:14621'>子亢至以告曰夫子疾莫養於下請以殉𦵏子亢曰以</span><br/>
<span class='tline' id='l662' data-llen='14621:14645'>殉𦵏非禮也雖然則彼疾當養者孰若妻與宰得已則</span><br/>
<span class='tline' id='l663' data-llen='14645:14668'>吾欲己不得已則吾欲以二子者之為之也於是弗果</span><br/>
<span class='tline' id='l664' data-llen='14668:14695'><a onclick="displayPageImage('KR1d0057', 'WYG', '021-37b' );" name="021-37b" class="pb">[021-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='14695:14698'>用</span><br/>
<span class='tline' id='l666' data-llen='14698:14721'>　鄭氏曰子車齊大夫子亢子車弟孔子弟子莫養於</span><br/>
<span class='tline' id='l667' data-llen='14721:14744'>　下謂地下也子亢度諫之不能止以言拒之已猶止</span><br/>
<span class='tline' id='l668' data-llen='14744:14751'>　也果決也</span><br/>
<span class='tline' id='l669' data-llen='14751:14768'>　孔氏曰此一節論殉𦵏非禮之事</span><br/>
<span class='tline' id='l670' data-llen='14768:14791'>　嚴陵方氏曰以生者而從之于死則傷乎不仁于死</span><br/>
<span class='tline' id='l671' data-llen='14791:14814'>　者而養之以生則傷乎不知非君子之所當為也子</span><br/>
<span class='tline' id='l672' data-llen='14814:14832'>　亢以義拒之不亦宜乎宰即家大夫也</span><br/>
<span class='tline' id='l673' data-llen='14832:14859'><a onclick="displayPageImage('KR1d0057', 'WYG', '021-38a' );" name="021-38a" class="pb">[021-38a] <img width="20"  src="/static/img/kanseki-5.png"/></a></span><br/>
<span class='tline' id='l674' data-llen='14859:14882'>子路曰傷哉貧也生無以為養死無以為禮也孔子曰</span><br/>
<span class='tline' id='l675' data-llen='14882:14906'>啜菽飲水盡其歡斯之謂孝斂手足形還𦵏而無椁稱</span><br/>
<span class='tline' id='l676' data-llen='14906:14914'>其財斯之謂禮</span><br/>
<span class='tline' id='l677' data-llen='14914:14930'>　鄭氏曰還猶疾也謂不及其日月</span><br/>
<span class='tline' id='l678' data-llen='14930:14953'>　孔氏曰此一節論孝子事親稱家有無之事啜菽以</span><br/>
<span class='tline' id='l679' data-llen='14953:14977'>　菽為粥而啜之飲水更無餘物也雖速𦵏無椁材但</span><br/>
<span class='tline' id='l680' data-llen='14977:14997'>　以衣棺斂其頭首及足形體不露此之謂禮</span><br/>
<span class='tline' id='l681' data-llen='14997:15017'>　唐陸氏曰菽大豆也王云熬豆而食曰啜菽</span><br/>
<span class='tline' id='l682' data-llen='15017:15044'><a onclick="displayPageImage('KR1d0057', 'WYG', '021-38b' );" name="021-38b" class="pb">[021-38b] <img width="20"  src="/static/img/kanseki-5.png"/></a></span><br/>
<span class='tline' id='l683' data-llen='15044:15067'>　長樂陳氏曰君子之于親以其所以養則養在志不</span><br/>
<span class='tline' id='l684' data-llen='15067:15092'>　在體以其所以𦵏則𦵏在誠不在物苟養在體不在</span><br/>
<span class='tline' id='l685' data-llen='15092:15116'>　志則雖三牲不足以為孝𦵏在物不在誠則雖醯醢</span><br/>
<span class='tline' id='l686' data-llen='15116:15139'>　百甕不足以為禮若然則富者不足矜貧者不足傷</span><br/>
<span class='tline' id='l687' data-llen='15139:15148'>　要在自盡而已</span><br/>
<span class='tline' id='l688' data-llen='15148:15171'>　嚴陵方氏曰子路于生曰養于死曰禮則知所謂禮</span><br/>
<span class='tline' id='l689' data-llen='15171:15196'>　者䘮𦵏之禮言䘮𦵏則知所謂養者亦無非禮矣語</span><br/>
<span class='tline' id='l690' data-llen='15196:15220'>　云生事之以禮死𦵏之以禮是矣孔子又變養言孝</span><br/>
<span class='tline' id='l691' data-llen='15220:15247'><a onclick="displayPageImage('KR1d0057', 'WYG', '021-39a' );" name="021-39a" class="pb">[021-39a] <img width="20"  src="/static/img/kanseki-5.png"/></a></span><br/>
<span class='tline' id='l692' data-llen='15247:15270'>　者主盡其歡言之也盡其歡者存乎情故以孝言稱</span><br/>
<span class='tline' id='l693' data-llen='15270:15293'>　其財者存乎物故以禮言啜飲止以菽水言之者菽</span><br/>
<span class='tline' id='l694' data-llen='15293:15316'>　不若稻粱之甘水不若酒醴之美則以見盡其歡者</span><br/>
<span class='tline' id='l695' data-llen='15316:15330'>　在乎養志不在養口體而已</span><br/>
<span class='tline' id='l696' data-llen='15330:15333'>　</span><br/>
<span class='tline' id='l697' data-llen='15333:15336'>　</span><br/>
<span class='tline' id='l698' data-llen='15336:15339'>　</span><br/>
<span class='tline' id='l699' data-llen='15339:15342'>　</span><br/>
<span class='tline' id='l700' data-llen='15342:15369'><a onclick="displayPageImage('KR1d0057', 'WYG', '021-39b' );" name="021-39b" class="pb">[021-39b] <img width="20"  src="/static/img/kanseki-5.png"/></a></span><br/>
<span class='tline' id='l701' data-llen='15369:15372'>　</span><br/>
<span class='tline' id='l702' data-llen='15372:15375'>　</span><br/>
<span class='tline' id='l703' data-llen='15375:15378'>　</span><br/>
<span class='tline' id='l704' data-llen='15378:15381'>　</span><br/>
<span class='tline' id='l705' data-llen='15381:15384'>　</span><br/>
<span class='tline' id='l706' data-llen='15384:15387'>　</span><br/>
<span class='tline' id='l707' data-llen='15387:15390'>　</span><br/>
<span class='tline' id='l708' data-llen='15390:15401'>　禮記集説卷二十一</span><br/>
</p>
<p><br/>
</p>
  </div>
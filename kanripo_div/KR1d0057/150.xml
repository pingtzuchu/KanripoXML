<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1d0057', 'WYG', '150-1a' );" name="150-1a" class="pb">[150-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:213'>　禮記集説卷一百五十　　　宋　衛湜　撰</span><br/>
<span class='tline' id='l10' data-llen='213:236'>　五峯胡氏曰人非生而知之則其所知皆縁事物而</span><br/>
<span class='tline' id='l11' data-llen='236:259'>　知故迷於事物流蕩失中無所攸止然所謂事物者</span><br/>
<span class='tline' id='l12' data-llen='259:282'>　乃人生所不可無而亦不能掃滅使之無者也故儒</span><br/>
<span class='tline' id='l13' data-llen='282:305'>　之道即事即物不厭不棄必身親格之以精其知焉</span><br/>
<span class='tline' id='l14' data-llen='305:328'>　格之之道立志以定其本而居敬以持其志志立乎</span><br/>
<span class='tline' id='l15' data-llen='328:351'>　事物之表而敬行乎事物之内則物可格而知可精</span><br/>
<span class='tline' id='l16' data-llen='351:377'><a onclick="displayPageImage('KR1d0057', 'WYG', '150-1b' );" name="150-1b" class="pb">[150-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='377:385'>　矣<span class='krp-note'>宏/</span></span><br/>
<span class='tline' id='l18' data-llen='385:408'>　新安朱氏曰明明徳於天下者使天下之人皆有以</span><br/>
<span class='tline' id='l19' data-llen='408:431'>　明其明徳也心者身之所主也誠實也意者心之所</span><br/>
<span class='tline' id='l20' data-llen='431:454'>　發也實其心之所發欲其一於善而無所雜也致推</span><br/>
<span class='tline' id='l21' data-llen='454:477'>　極也知猶識也推極吾之知識欲其所知無不盡也</span><br/>
<span class='tline' id='l22' data-llen='477:500'>　格至也物猶事也窮至事物之理欲其極處無不到</span><br/>
<span class='tline' id='l23' data-llen='500:523'>　也此八者大學之條目也物格者物理之極處無不</span><br/>
<span class='tline' id='l24' data-llen='523:546'>　到也知至者吾心之所知無不盡也知既盡則意可</span><br/>
<span class='tline' id='l25' data-llen='546:572'><a onclick="displayPageImage('KR1d0057', 'WYG', '150-2a' );" name="150-2a" class="pb">[150-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='572:595'>　得而實矣意既實則心可得而正矣修身以上明明</span><br/>
<span class='tline' id='l27' data-llen='595:618'>　徳之事也齊家以下新民之事也物格知至則知所</span><br/>
<span class='tline' id='l28' data-llen='618:641'>　止矣意誠以下則皆得所止之序也壹是一切也正</span><br/>
<span class='tline' id='l29' data-llen='641:664'>　心以上皆所以修身也齊家以下則舉此而錯之耳</span><br/>
<span class='tline' id='l30' data-llen='664:687'>　其本亂而末治者本謂身也所厚謂家也此兩節結</span><br/>
<span class='tline' id='l31' data-llen='687:710'>　上文兩節之意此謂知本此謂知之至也此傳之五</span><br/>
<span class='tline' id='l32' data-llen='710:733'>　章盖釋格物致知之義而今亡矣此特其結語耳程</span><br/>
<span class='tline' id='l33' data-llen='733:756'>　氏曰此謂知本衍文也嘗取其義補之曰所謂致知</span><br/>
<span class='tline' id='l34' data-llen='756:782'><a onclick="displayPageImage('KR1d0057', 'WYG', '150-2b' );" name="150-2b" class="pb">[150-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='782:805'>　在格物者言欲致吾之知在即物而窮其理也盖人</span><br/>
<span class='tline' id='l36' data-llen='805:828'>　心之靈莫不有知而天下之物莫不有理唯於理有</span><br/>
<span class='tline' id='l37' data-llen='828:851'>　未窮故其知有不盡也是以大學始教必使學者即</span><br/>
<span class='tline' id='l38' data-llen='851:874'>　凡天下之物莫不因其已知之理而益窮之以求至</span><br/>
<span class='tline' id='l39' data-llen='874:897'>　乎其極至於用力之乆而一旦豁然貫通焉則衆物</span><br/>
<span class='tline' id='l40' data-llen='897:920'>　之表裏精粗無不到而吾心之全體大用無不明矣</span><br/>
<span class='tline' id='l41' data-llen='920:943'>　此謂物格此謂知之至也　或問曰古之欲明明徳</span><br/>
<span class='tline' id='l42' data-llen='943:966'>　於天下先治其國欲治其國者先齊其家欲齊其家</span><br/>
<span class='tline' id='l43' data-llen='966:992'><a onclick="displayPageImage('KR1d0057', 'WYG', '150-3a' );" name="150-3a" class="pb">[150-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='992:1015'>　者先修其身欲修其身者先正其心欲正其心者先</span><br/>
<span class='tline' id='l45' data-llen='1015:1038'>　誠其意欲誠其意者先致其知致知在格物何也曰</span><br/>
<span class='tline' id='l46' data-llen='1038:1061'>　此言大學之序其詳如此盖綱領之條目也格物致</span><br/>
<span class='tline' id='l47' data-llen='1061:1084'>　知誠意正心修身者明明徳之事也齊家治國平天</span><br/>
<span class='tline' id='l48' data-llen='1084:1107'>　下者新民之事也格物致知所以求知至善之所在</span><br/>
<span class='tline' id='l49' data-llen='1107:1130'>　自誠意以至於平天下所以求得夫至善而止之也</span><br/>
<span class='tline' id='l50' data-llen='1130:1153'>　所謂明明徳於天下者自明徳而推以新民使天下</span><br/>
<span class='tline' id='l51' data-llen='1153:1176'>　之人皆有以明其明徳也人皆有以明其明徳則各</span><br/>
<span class='tline' id='l52' data-llen='1176:1202'><a onclick="displayPageImage('KR1d0057', 'WYG', '150-3b' );" name="150-3b" class="pb">[150-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1202:1225'>　誠其意各正其心各修其身各親其親各長其長而</span><br/>
<span class='tline' id='l54' data-llen='1225:1248'>　天下無不平矣然天下之本在國故欲平天下者必</span><br/>
<span class='tline' id='l55' data-llen='1248:1271'>　先有以治其國國之本在家故欲治國者必先有以</span><br/>
<span class='tline' id='l56' data-llen='1271:1294'>　齊其家家之本在身故欲齊家者必先有以修其身</span><br/>
<span class='tline' id='l57' data-llen='1294:1317'>　至於身之主則心也一有不得其本然之正則身無</span><br/>
<span class='tline' id='l58' data-llen='1317:1340'>　所主雖欲勉强以修之亦不可得而修矣故欲修身</span><br/>
<span class='tline' id='l59' data-llen='1340:1363'>　者必先有以正其心心之發則意也一有私欲雜乎</span><br/>
<span class='tline' id='l60' data-llen='1363:1386'>　其中而掩䕶覆藏不能盡去則心為所累雖欲勉强</span><br/>
<span class='tline' id='l61' data-llen='1386:1412'><a onclick="displayPageImage('KR1d0057', 'WYG', '150-4a' );" name="150-4a" class="pb">[150-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1412:1435'>　以正之亦不可得而正矣故欲正心者必先有以誠</span><br/>
<span class='tline' id='l63' data-llen='1435:1458'>　其意若夫知則心之神明妙衆理而宰萬物者也人</span><br/>
<span class='tline' id='l64' data-llen='1458:1481'>　莫不有而或不能推而致之使其表裏洞然無所不</span><br/>
<span class='tline' id='l65' data-llen='1481:1504'>　盡則隐㣲之際真妄錯雜雖欲强以誠之亦不可得</span><br/>
<span class='tline' id='l66' data-llen='1504:1527'>　而誠矣故欲誠意者必先有以致其知致者推致之</span><br/>
<span class='tline' id='l67' data-llen='1527:1550'>　謂如喪致乎哀之致言推之而至於盡也至於天下</span><br/>
<span class='tline' id='l68' data-llen='1550:1573'>　之物則必各有所以然之故與其所當然之則所謂</span><br/>
<span class='tline' id='l69' data-llen='1573:1596'>　理也人固莫不知其梗槩然不能即而窮之使其精</span><br/>
<span class='tline' id='l70' data-llen='1596:1622'><a onclick="displayPageImage('KR1d0057', 'WYG', '150-4b' );" name="150-4b" class="pb">[150-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1622:1645'>　粗隐顯究極無餘則理所未窮知必有蔽雖然勉强</span><br/>
<span class='tline' id='l72' data-llen='1645:1668'>　以致之亦不可得而致矣故致知之道在乎即事觀</span><br/>
<span class='tline' id='l73' data-llen='1668:1691'>　理以格夫物物格者極致之謂如格於文祖之格言</span><br/>
<span class='tline' id='l74' data-llen='1691:1714'>　窮之而至其極也曰物格而后知至知至而后意誠</span><br/>
<span class='tline' id='l75' data-llen='1714:1737'>　意誠而后心正心正而后身修身修而后家齊家齊</span><br/>
<span class='tline' id='l76' data-llen='1737:1760'>　而后國治國治而后天下平何也曰此覆説上文之</span><br/>
<span class='tline' id='l77' data-llen='1760:1783'>　意也物格者事物之理各有以詣其極而無餘之謂</span><br/>
<span class='tline' id='l78' data-llen='1783:1806'>　也理之在物者既詣其極而無餘則知之在我者亦</span><br/>
<span class='tline' id='l79' data-llen='1806:1832'><a onclick="displayPageImage('KR1d0057', 'WYG', '150-5a' );" name="150-5a" class="pb">[150-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1832:1855'>　隨所詣而無不盡矣知無不盡則心之所發可一於</span><br/>
<span class='tline' id='l81' data-llen='1855:1878'>　理而無所雜矣意不自欺則心之本體物不能動而</span><br/>
<span class='tline' id='l82' data-llen='1878:1901'>　無不正矣心得其正則心之所處可不陷於其所偏</span><br/>
<span class='tline' id='l83' data-llen='1901:1924'>　而無不修矣身無不修則推之天下國家亦舉而措</span><br/>
<span class='tline' id='l84' data-llen='1924:1947'>　之耳豈外此而求之知謀功利之末哉　曰自天子</span><br/>
<span class='tline' id='l85' data-llen='1947:1970'>　以至於庻人壹是皆以修身為本其本亂而末治者</span><br/>
<span class='tline' id='l86' data-llen='1970:1993'>　否矣其所厚者薄而其所薄者厚未之有也何也曰</span><br/>
<span class='tline' id='l87' data-llen='1993:2016'>　結上文兩節之意也以身對天下國家而言則身為</span><br/>
<span class='tline' id='l88' data-llen='2016:2042'><a onclick="displayPageImage('KR1d0057', 'WYG', '150-5b' );" name="150-5b" class="pb">[150-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2042:2065'>　本而天下國家為末以家對國與天下而言則其理</span><br/>
<span class='tline' id='l90' data-llen='2065:2088'>　雖未嘗不一然其厚薄之分亦不容無等差矣故不</span><br/>
<span class='tline' id='l91' data-llen='2088:2111'>　能格物致知以誠意正心而修其身則本必亂而末</span><br/>
<span class='tline' id='l92' data-llen='2111:2134'>　不可治不親其親不長其長則所厚者薄而無以及</span><br/>
<span class='tline' id='l93' data-llen='2134:2157'>　人之親長此皆必然之理也孟子所謂於所厚者薄</span><br/>
<span class='tline' id='l94' data-llen='2157:2180'>　無所不薄其言盖亦本於此云　曰此經之序自誠</span><br/>
<span class='tline' id='l95' data-llen='2180:2203'>　意以下其義明而傳悉矣獨其所謂格物致知者字</span><br/>
<span class='tline' id='l96' data-llen='2203:2226'>　義不明而傳復闕焉且為最初用力之地而無復上</span><br/>
<span class='tline' id='l97' data-llen='2226:2252'><a onclick="displayPageImage('KR1d0057', 'WYG', '150-6a' );" name="150-6a" class="pb">[150-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2252:2275'>　文語緒之可尋也子乃自謂取程子之意以補之然</span><br/>
<span class='tline' id='l99' data-llen='2275:2298'>　則吾子之意亦可得而悉聞之乎曰吾聞之也天道</span><br/>
<span class='tline' id='l100' data-llen='2298:2321'>　流行造化發育凡有聲色貌象而盈於天地之間者</span><br/>
<span class='tline' id='l101' data-llen='2321:2344'>　皆物也既有是物則其所以為是物者莫不各有當</span><br/>
<span class='tline' id='l102' data-llen='2344:2367'>　然之則而自不容己是皆得於天之所賦而非人之</span><br/>
<span class='tline' id='l103' data-llen='2367:2390'>　所能為也今且以其至切而近者言之則心之為物</span><br/>
<span class='tline' id='l104' data-llen='2390:2413'>　實主於身其體則有仁義禮知之性其用則有惻隐</span><br/>
<span class='tline' id='l105' data-llen='2413:2436'>　羞惡㳟敬是非之情渾然在中隨感而應各有攸主</span><br/>
<span class='tline' id='l106' data-llen='2436:2462'><a onclick="displayPageImage('KR1d0057', 'WYG', '150-6b' );" name="150-6b" class="pb">[150-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2462:2485'>　而不可亂也次而及於身之所具則有口鼻耳目四</span><br/>
<span class='tline' id='l108' data-llen='2485:2508'>　肢之用又次而及於身之所接則有君臣父子夫婦</span><br/>
<span class='tline' id='l109' data-llen='2508:2531'>　長幼朋友之常是皆必有當然之則而自不容己所</span><br/>
<span class='tline' id='l110' data-llen='2531:2554'>　謂理也外而至於人則人之理不異於己也逺而至</span><br/>
<span class='tline' id='l111' data-llen='2554:2578'>　於物則物之理不異於人也是乃書所謂降𠂻詩所</span><br/>
<span class='tline' id='l112' data-llen='2578:2601'>　謂秉彛劉子所謂天地之中子思所謂天命之性孟</span><br/>
<span class='tline' id='l113' data-llen='2601:2624'>　子所謂仁義之心程子所謂天然自有之中張子所</span><br/>
<span class='tline' id='l114' data-llen='2624:2647'>　謂萬物之一原邵子所謂道之形體者但其氣質有</span><br/>
<span class='tline' id='l115' data-llen='2647:2673'><a onclick="displayPageImage('KR1d0057', 'WYG', '150-7a' );" name="150-7a" class="pb">[150-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2673:2696'>　清濁偏正之殊物欲有淺深厚薄之異是以聖之與</span><br/>
<span class='tline' id='l117' data-llen='2696:2719'>　愚人之與物相與懸絶而不能同耳以其理之同故</span><br/>
<span class='tline' id='l118' data-llen='2719:2742'>　以一人之心而於天下萬物之理無不能知以其禀</span><br/>
<span class='tline' id='l119' data-llen='2742:2765'>　之異故於其理或有所不能窮也理有未窮故其知</span><br/>
<span class='tline' id='l120' data-llen='2765:2788'>　有不盡知有不盡則其心之所發必不能純於義理</span><br/>
<span class='tline' id='l121' data-llen='2788:2811'>　而無雜乎物欲之私此其所以意有不誠心有不正</span><br/>
<span class='tline' id='l122' data-llen='2811:2834'>　身有不修而天下國家不可得而治也昔者聖人盖</span><br/>
<span class='tline' id='l123' data-llen='2834:2857'>　有憂之是以於其始教為之小學而使之習於誠敬</span><br/>
<span class='tline' id='l124' data-llen='2857:2883'><a onclick="displayPageImage('KR1d0057', 'WYG', '150-7b' );" name="150-7b" class="pb">[150-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2883:2906'>　則所以養其徳性收其放心者已無所不用其至矣</span><br/>
<span class='tline' id='l126' data-llen='2906:2929'>　及其進乎大學則又使之即夫事物之中因其所知</span><br/>
<span class='tline' id='l127' data-llen='2929:2952'>　之理推而究之以到其極則吾之知識亦得以使之</span><br/>
<span class='tline' id='l128' data-llen='2952:2975'>　周遍精切而無不盡也若其用力之方則或考之事</span><br/>
<span class='tline' id='l129' data-llen='2975:2998'>　為之著或察之念慮之㣲或求之文字之中或索之</span><br/>
<span class='tline' id='l130' data-llen='2998:3021'>　講論之際使於身心性情之徳人倫日用之常以至</span><br/>
<span class='tline' id='l131' data-llen='3021:3044'>　天地鬼神之變鳥獸草木之宜莫不有以見其所當</span><br/>
<span class='tline' id='l132' data-llen='3044:3067'>　然而不容己與其所以然而不可易者表裏精粗無</span><br/>
<span class='tline' id='l133' data-llen='3067:3093'><a onclick="displayPageImage('KR1d0057', 'WYG', '150-8a' );" name="150-8a" class="pb">[150-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3093:3116'>　所不盡而又益推類以通之至於一日脱然而貫通</span><br/>
<span class='tline' id='l135' data-llen='3116:3139'>　焉則於天下之物皆有以究其義理精微之所極而</span><br/>
<span class='tline' id='l136' data-llen='3139:3162'>　吾之聰明睿知亦皆有以極其心之本體而無不盡</span><br/>
<span class='tline' id='l137' data-llen='3162:3185'>　矣此愚之所以補乎本傳闕文之意雖不能盡用程</span><br/>
<span class='tline' id='l138' data-llen='3185:3208'>　子之言然其指趣要歸則不合者鮮矣讀者其亦深</span><br/>
<span class='tline' id='l139' data-llen='3208:3231'>　考而實識之哉曰然則子之為學不求諸心而求諸</span><br/>
<span class='tline' id='l140' data-llen='3231:3254'>　迹不求之内而求之外吾恐聖賢之學不如是之淺</span><br/>
<span class='tline' id='l141' data-llen='3254:3277'>　近而支離也曰人之所以為學心與理而已矣心雖</span><br/>
<span class='tline' id='l142' data-llen='3277:3303'><a onclick="displayPageImage('KR1d0057', 'WYG', '150-8b' );" name="150-8b" class="pb">[150-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3303:3326'>　主乎一身而其體之虚靈足以管乎天下之理理雖</span><br/>
<span class='tline' id='l144' data-llen='3326:3349'>　散在萬物而其用之㣲妙實不外乎一人之心初不</span><br/>
<span class='tline' id='l145' data-llen='3349:3372'>　可以内外精粗而辨也然或不知此心之靈而無以</span><br/>
<span class='tline' id='l146' data-llen='3372:3395'>　存之則昏昧雜擾而無以窮衆理之妙不知衆理之</span><br/>
<span class='tline' id='l147' data-llen='3395:3418'>　妙而無以窮之則偏狹固滯而無以盡此心之全此</span><br/>
<span class='tline' id='l148' data-llen='3418:3441'>　其理勢之相須亦有必然者矣是以聖人設教使人</span><br/>
<span class='tline' id='l149' data-llen='3441:3464'>　黙識此心之靈而存之於端莊静一之中以為窮理</span><br/>
<span class='tline' id='l150' data-llen='3464:3487'>　之本使人知有衆理之妙而窮之於學問思辨之際</span><br/>
<span class='tline' id='l151' data-llen='3487:3513'><a onclick="displayPageImage('KR1d0057', 'WYG', '150-9a' );" name="150-9a" class="pb">[150-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3513:3536'>　以致盡心之功巨細相涵動静交養初未嘗有内外</span><br/>
<span class='tline' id='l153' data-llen='3536:3559'>　精粗之擇及其真積力乆而廓然貫通焉則亦有以</span><br/>
<span class='tline' id='l154' data-llen='3559:3582'>　致其渾然一致而果無内外精粗之可言矣今必以</span><br/>
<span class='tline' id='l155' data-llen='3582:3605'>　是為淺近支離而欲藏形匿景别為一種幽深恍惚</span><br/>
<span class='tline' id='l156' data-llen='3605:3628'>　艱難阻絶之論務使學者莾然措其心於文字言語</span><br/>
<span class='tline' id='l157' data-llen='3628:3651'>　之外而曰道必如此然後可以得之則是近世佛學</span><br/>
<span class='tline' id='l158' data-llen='3651:3674'>　詖滛邪遁之尤者而欲移之以亂古人明徳新民之</span><br/>
<span class='tline' id='l159' data-llen='3674:3697'>　實學其亦誤矣　又曰近世大儒有為格物致知之</span><br/>
<span class='tline' id='l160' data-llen='3697:3723'><a onclick="displayPageImage('KR1d0057', 'WYG', '150-9b' );" name="150-9b" class="pb">[150-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3723:3746'>　説者曰格猶扞也禦也能扞禦外物而後能知至道</span><br/>
<span class='tline' id='l162' data-llen='3746:3769'>　也又有推其説者曰人生而静其性本無不善而有</span><br/>
<span class='tline' id='l163' data-llen='3769:3792'>　為不善者外物誘之也所謂格物以致其知者亦曰</span><br/>
<span class='tline' id='l164' data-llen='3792:3815'>　扞去外物之誘而本然之善自明耳是其為説不亦</span><br/>
<span class='tline' id='l165' data-llen='3815:3838'>　善乎曰天生烝民有物有則則物之與道固未始相</span><br/>
<span class='tline' id='l166' data-llen='3838:3861'>　離也今曰禦外物而後可以知至道則是絶父子而</span><br/>
<span class='tline' id='l167' data-llen='3861:3884'>　後可以知孝慈離君臣然後可以知仁敬也是安有</span><br/>
<span class='tline' id='l168' data-llen='3884:3907'>　此理哉若曰所謂外物者不善之誘耳非指君臣父</span><br/>
<span class='tline' id='l169' data-llen='3907:3934'><a onclick="displayPageImage('KR1d0057', 'WYG', '150-10a' );" name="150-10a" class="pb">[150-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3934:3957'>　子而言也則夫外物之誘大莫甚於飲食男女之欲</span><br/>
<span class='tline' id='l171' data-llen='3957:3980'>　然推其本則固亦莫非人之所當有而不能無者也</span><br/>
<span class='tline' id='l172' data-llen='3980:4003'>　但於其間自有天理人欲之辨而不可以豪釐差耳</span><br/>
<span class='tline' id='l173' data-llen='4003:4026'>　唯其徒有是物而不能察於吾之所以行乎其間者</span><br/>
<span class='tline' id='l174' data-llen='4026:4049'>　孰為天理孰為人欲是以無以致其克復之功而物</span><br/>
<span class='tline' id='l175' data-llen='4049:4072'>　之誘於外者得以奪乎天理之本然耳今不即物以</span><br/>
<span class='tline' id='l176' data-llen='4072:4095'>　窮其原而徒惡物之誘乎己乃欲一切扞而去之則</span><br/>
<span class='tline' id='l177' data-llen='4095:4118'>　是必閉口枵腹然後可以得飲食之正絶滅種類然</span><br/>
<span class='tline' id='l178' data-llen='4118:4145'><a onclick="displayPageImage('KR1d0057', 'WYG', '150-10b' );" name="150-10b" class="pb">[150-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4145:4168'>　後可以全夫婦之别也是雖裔戌無君無父之教有</span><br/>
<span class='tline' id='l180' data-llen='4168:4191'>　不能充其説者況乎聖人大中至正之道而得以此</span><br/>
<span class='tline' id='l181' data-llen='4191:4214'>　亂之哉曰自程子以格物為窮理而其學者傳之見</span><br/>
<span class='tline' id='l182' data-llen='4214:4237'>　於文字多矣是亦有以發明其師之說者耶曰程子</span><br/>
<span class='tline' id='l183' data-llen='4237:4260'>　之説切於己而不遺於物本於行事之實而不廢文</span><br/>
<span class='tline' id='l184' data-llen='4260:4283'>　字之功極其大而不畧其小究其精而不忽其粗學</span><br/>
<span class='tline' id='l185' data-llen='4283:4306'>　者循是而用力焉則既不務慱而陷於支離亦不徑</span><br/>
<span class='tline' id='l186' data-llen='4306:4329'>　約而流於狂妄既不舍其積累之漸而其所謂豁然</span><br/>
<span class='tline' id='l187' data-llen='4329:4356'><a onclick="displayPageImage('KR1d0057', 'WYG', '150-11a' );" name="150-11a" class="pb">[150-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4356:4379'>　貫通者又非見聞思慮之可及也是於説經之意入</span><br/>
<span class='tline' id='l189' data-llen='4379:4402'>　徳之方其亦可謂反復詳備而無俟於發明矣若其</span><br/>
<span class='tline' id='l190' data-llen='4402:4425'>　門人雖曰祖其師説然以愚考之則恐其皆未足以</span><br/>
<span class='tline' id='l191' data-llen='4425:4448'>　及此也盖有以必窮萬物之理同出於一為格物知</span><br/>
<span class='tline' id='l192' data-llen='4448:4471'>　萬物同出乎一理為知至如合内外之道則天人物</span><br/>
<span class='tline' id='l193' data-llen='4471:4494'>　我為一通晝夜之道則死生幽明為一逹哀樂好惡</span><br/>
<span class='tline' id='l194' data-llen='4494:4517'>　之情則人與鳥獸魚鼈為一求屈伸消長之變則天</span><br/>
<span class='tline' id='l195' data-llen='4517:4540'>　地山川草木為一者似矣然其欲必窮萬物之理而</span><br/>
<span class='tline' id='l196' data-llen='4540:4567'><a onclick="displayPageImage('KR1d0057', 'WYG', '150-11b' );" name="150-11b" class="pb">[150-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4567:4590'>　專指外物則於理之在己者有不明矣但求衆物比</span><br/>
<span class='tline' id='l198' data-llen='4590:4613'>　類之同而不究一物性情之異則於理之精㣲者有</span><br/>
<span class='tline' id='l199' data-llen='4613:4636'>　不察矣不欲其異而不免乎四説之異必欲其同而</span><br/>
<span class='tline' id='l200' data-llen='4636:4659'>　未極乎一原之同則徒有牽合之勞而不睹貫通之</span><br/>
<span class='tline' id='l201' data-llen='4659:4682'>　妙矣其於程子之説何如哉又有以為窮理只是尋</span><br/>
<span class='tline' id='l202' data-llen='4682:4705'>　箇是處然必以恕為本而又先其大者則一處理通</span><br/>
<span class='tline' id='l203' data-llen='4705:4728'>　而觸處皆通者其曰尋箇是處者則得矣而曰以恕</span><br/>
<span class='tline' id='l204' data-llen='4728:4751'>　為本則是求仁之方而非窮理之務也又曰先其大</span><br/>
<span class='tline' id='l205' data-llen='4751:4778'><a onclick="displayPageImage('KR1d0057', 'WYG', '150-12a' );" name="150-12a" class="pb">[150-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4778:4801'>　者則不若先其近者之切也又曰一處通而一切通</span><br/>
<span class='tline' id='l207' data-llen='4801:4824'>　則又顔子之所不能及程子之所不敢言非若類推</span><br/>
<span class='tline' id='l208' data-llen='4824:4847'>　積累之可以馴而至也又有以為天下之物不可勝</span><br/>
<span class='tline' id='l209' data-llen='4847:4870'>　窮然皆備於我而非從外得也所謂格物亦曰反身</span><br/>
<span class='tline' id='l210' data-llen='4870:4893'>　而誠則天下之物無不在我者是亦似矣然反身而</span><br/>
<span class='tline' id='l211' data-llen='4893:4916'>　誠乃為物格知至以後之事言其窮理之至無所不</span><br/>
<span class='tline' id='l212' data-llen='4916:4939'>　盡故凡天下之理反求諸身而皆有以見其如目視</span><br/>
<span class='tline' id='l213' data-llen='4939:4962'>　耳聼手持足行之畢具於此無毫髪之不實耳固非</span><br/>
<span class='tline' id='l214' data-llen='4962:4989'><a onclick="displayPageImage('KR1d0057', 'WYG', '150-12b' );" name="150-12b" class="pb">[150-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4989:5012'>　以是方為格物之事亦不謂但務反求諸身而天下</span><br/>
<span class='tline' id='l216' data-llen='5012:5035'>　之理自然無不誠也中庸之言明善即物格知至之</span><br/>
<span class='tline' id='l217' data-llen='5035:5058'>　事其言誠身即意誠心正之功故不明乎善則有反</span><br/>
<span class='tline' id='l218' data-llen='5058:5081'>　諸身而不誠者其功夫地位固有序而不可誣矣今</span><br/>
<span class='tline' id='l219' data-llen='5081:5104'>　為格物之説又安得而遽以是為言哉又有以今日</span><br/>
<span class='tline' id='l220' data-llen='5104:5127'>　格一件明日格一件為非程子之言者則諸家所記</span><br/>
<span class='tline' id='l221' data-llen='5127:5150'>　程子之言此類非一不容皆誤且其為説正中庸學</span><br/>
<span class='tline' id='l222' data-llen='5150:5173'>　問思辨弗得弗措之事無所咈於理者不知何所病</span><br/>
<span class='tline' id='l223' data-llen='5173:5200'><a onclick="displayPageImage('KR1d0057', 'WYG', '150-13a' );" name="150-13a" class="pb">[150-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5200:5223'>　而疑也豈其習於持敬之約而厭夫觀理之煩耶抑</span><br/>
<span class='tline' id='l225' data-llen='5223:5246'>　直以己所未聞而不信他人之所聞耶夫持敬觀理</span><br/>
<span class='tline' id='l226' data-llen='5246:5269'>　不可偏廢程子固已言之若以己偶未聞而遂不之</span><br/>
<span class='tline' id='l227' data-llen='5269:5292'>　信則以有子之似聖人而速朽之論猶不能無待於</span><br/>
<span class='tline' id='l228' data-llen='5292:5315'>　子游而後定今又安得遽以一人之所未聞而盡廢</span><br/>
<span class='tline' id='l229' data-llen='5315:5338'>　衆人之所共聞者哉又有以為物物致察而宛轉歸</span><br/>
<span class='tline' id='l230' data-llen='5338:5361'>　己如察天行以自强察地勢以厚徳者亦似矣然其</span><br/>
<span class='tline' id='l231' data-llen='5361:5384'>　曰物物致察則是不察程子所謂不必盡窮天下之</span><br/>
<span class='tline' id='l232' data-llen='5384:5411'><a onclick="displayPageImage('KR1d0057', 'WYG', '150-13b' );" name="150-13b" class="pb">[150-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5411:5434'>　物也又曰宛轉歸己則是不察程子所謂物我一理</span><br/>
<span class='tline' id='l234' data-llen='5434:5457'>　纔明彼即曉此之意也又曰察天行以自强察地勢</span><br/>
<span class='tline' id='l235' data-llen='5457:5480'>　以厚徳則是但欲因其已定之名擬其已著之迹而</span><br/>
<span class='tline' id='l236' data-llen='5480:5503'>　未嘗如程子所謂求其所以然與其所以為者之妙</span><br/>
<span class='tline' id='l237' data-llen='5503:5526'>　也獨有所謂即事即物不厭不棄而身親格之以精</span><br/>
<span class='tline' id='l238' data-llen='5526:5549'>　其知者為得致字向裏之意而其曰格之之道必立</span><br/>
<span class='tline' id='l239' data-llen='5549:5572'>　志以定其本居敬以持其志志立乎事物之表敬行</span><br/>
<span class='tline' id='l240' data-llen='5572:5595'>　乎事物之内而知乃可精者又有以合乎所謂未有</span><br/>
<span class='tline' id='l241' data-llen='5595:5622'><a onclick="displayPageImage('KR1d0057', 'WYG', '150-14a' );" name="150-14a" class="pb">[150-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5622:5645'>　致知而不在敬者之指但其語意頗傷急廹既不能</span><br/>
<span class='tline' id='l243' data-llen='5645:5668'>　盡其全體規模之大又無以見其從容潛玩積乆貫</span><br/>
<span class='tline' id='l244' data-llen='5668:5691'>　通之功耳嗚呼程子之言其荅問反覆之詳且明也</span><br/>
<span class='tline' id='l245' data-llen='5691:5714'>　如彼而其門人之所以為説乃如此雖或僅有一二</span><br/>
<span class='tline' id='l246' data-llen='5714:5737'>　之合而不免猶有所未盡也是亦不待七十子喪而</span><br/>
<span class='tline' id='l247' data-llen='5737:5760'>　大義已乖矣尚何望其能有所發明哉閒獨惟念昔</span><br/>
<span class='tline' id='l248' data-llen='5760:5783'>　聞延平先生之教以為為學之初且當常存此心勿</span><br/>
<span class='tline' id='l249' data-llen='5783:5806'>　為他事所勝凡遇一事即當且就此事反復推尋以</span><br/>
<span class='tline' id='l250' data-llen='5806:5833'><a onclick="displayPageImage('KR1d0057', 'WYG', '150-14b' );" name="150-14b" class="pb">[150-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5833:5856'>　究其理待此一事融釋脱落然後循序少進而别窮</span><br/>
<span class='tline' id='l252' data-llen='5856:5879'>　一事如此既乆積累之多胷中自當有灑然處非文</span><br/>
<span class='tline' id='l253' data-llen='5879:5902'>　字言語之所及也詳味此言雖其規模之大條理之</span><br/>
<span class='tline' id='l254' data-llen='5902:5925'>　宻若不逮於程子然其功夫之漸次意味之深切則</span><br/>
<span class='tline' id='l255' data-llen='5925:5948'>　有非他説所能及者唯嘗實用力於此者為能有以</span><br/>
<span class='tline' id='l256' data-llen='5948:5971'>　識之未易以口舌争也　又曰然則所謂格物致知</span><br/>
<span class='tline' id='l257' data-llen='5971:5994'>　之學與世之所謂博物洽聞者奚以異曰此以反身</span><br/>
<span class='tline' id='l258' data-llen='5994:6017'>　窮理為主彼以狥外逐物為功窮理者知愈博而心</span><br/>
<span class='tline' id='l259' data-llen='6017:6044'><a onclick="displayPageImage('KR1d0057', 'WYG', '150-15a' );" name="150-15a" class="pb">[150-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6044:6067'>　愈明逐物者識愈多而心愈窒此正為己為人之所</span><br/>
<span class='tline' id='l261' data-llen='6067:6090'>　以分不可不察也　又曰格物只是就事上理㑹知</span><br/>
<span class='tline' id='l262' data-llen='6090:6112'>　至便是此心透徹格物是零細説致知是全體説</span><br/>
<span class='tline' id='l263' data-llen='6112:6135'>　又曰格物便要閒時理㑹不是要臨事理㑹又曰致</span><br/>
<span class='tline' id='l264' data-llen='6135:6158'>　知格物便是擇善誠意正心修身便是固執　先生</span><br/>
<span class='tline' id='l265' data-llen='6158:6181'>　説大學次序曰致知格物是窮此理誠意正心修身</span><br/>
<span class='tline' id='l266' data-llen='6181:6204'>　是體此理齊家治國平天下是推此理要做三節看</span><br/>
<span class='tline' id='l267' data-llen='6204:6227'>　又曰外面事要推闡故齊家而後治國平天下是推</span><br/>
<span class='tline' id='l268' data-llen='6227:6254'><a onclick="displayPageImage('KR1d0057', 'WYG', '150-15b' );" name="150-15b" class="pb">[150-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6254:6277'>　事切己愈小故先修身正心誠意致知　又曰格物</span><br/>
<span class='tline' id='l270' data-llen='6277:6300'>　致知是求知所止誠意正心修身齊家治國平天下</span><br/>
<span class='tline' id='l271' data-llen='6300:6323'>　是求得其所止物格知至是知所止意誠心正身修</span><br/>
<span class='tline' id='l272' data-llen='6323:6346'>　家齊國治天下平是得其所止大學是聖門最初用</span><br/>
<span class='tline' id='l273' data-llen='6346:6369'>　工處格物又是大學最初用工處若理㑹得透徹後</span><br/>
<span class='tline' id='l274' data-llen='6369:6392'>　面便容易　又曰物未格知未至縱有善亦不過是</span><br/>
<span class='tline' id='l275' data-llen='6392:6415'>　不善中之善到得格物知至後或有不善亦已是善</span><br/>
<span class='tline' id='l276' data-llen='6415:6438'>　中未善處格物誠意其事似小然若打不透却是大</span><br/>
<span class='tline' id='l277' data-llen='6438:6465'><a onclick="displayPageImage('KR1d0057', 'WYG', '150-16a' );" name="150-16a" class="pb">[150-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6465:6488'>　病痛治國平天下規模雖大然若未到其病却小盖</span><br/>
<span class='tline' id='l279' data-llen='6488:6511'>　前面大本領已自正了　又曰原道中舉大學却不</span><br/>
<span class='tline' id='l280' data-llen='6511:6534'>　説致知在格物一句蘓子由古史論舉中庸不獲乎</span><br/>
<span class='tline' id='l281' data-llen='6534:6557'>　上後却不説不明乎善不誠乎身二句這兩箇好做</span><br/>
<span class='tline' id='l282' data-llen='6557:6580'>　對司馬温公議儀秦處説立天下之正位行天下之</span><br/>
<span class='tline' id='l283' data-llen='6580:6603'>　大道却不説居天下之廣居看得這様底都是箇無</span><br/>
<span class='tline' id='l284' data-llen='6603:6626'>　頭學問　又曰知至意誠是凡聖界分未過此闗雖</span><br/>
<span class='tline' id='l285' data-llen='6626:6649'>　有小善猶是黑中之白已過此闗雖有小過亦是白</span><br/>
<span class='tline' id='l286' data-llen='6649:6676'><a onclick="displayPageImage('KR1d0057', 'WYG', '150-16b' );" name="150-16b" class="pb">[150-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6676:6699'>　中之黑過得此闗正好著力進歩也　又曰胡安定</span><br/>
<span class='tline' id='l288' data-llen='6699:6718'>　云知至故能知言意誠故能養氣此語好</span><br/>
<span class='tline' id='l289' data-llen='6718:6741'>　新定顧氏曰人不可不先於致知然知了須是行始</span><br/>
<span class='tline' id='l290' data-llen='6741:6764'>　得某嘗謂致知亦只是為學中一事不可謂知得便</span><br/>
<span class='tline' id='l291' data-llen='6764:6787'>　了人之賢否但判於所行若知而不行却只是幹得</span><br/>
<span class='tline' id='l292' data-llen='6787:6809'>　一件事如做時文做得到好相似其實無益於我</span><br/>
<span class='tline' id='l293' data-llen='6809:6832'>　有問格物之説伊川云物物去格象山云格此大物</span><br/>
<span class='tline' id='l294' data-llen='6832:6855'>　二説如何荅曰只為此却是大學　又曰知與行俱</span><br/>
<span class='tline' id='l295' data-llen='6855:6882'><a onclick="displayPageImage('KR1d0057', 'WYG', '150-17a' );" name="150-17a" class="pb">[150-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6882:6905'>　不可相無譬如人知水火能焚溺斷不肯蹈是他知</span><br/>
<span class='tline' id='l297' data-llen='6905:6928'>　得分曉故如此然世間未嘗無溺於水焚於火者非</span><br/>
<span class='tline' id='l298' data-llen='6928:6951'>　不知之罪也少不兢兢則陷罹其中也於此見得亦</span><br/>
<span class='tline' id='l299' data-llen='6951:6957'>　須要行</span><br/>
<span class='tline' id='l300' data-llen='6957:6980'>　新定錢氏曰致知在格物是物也混成無虧範圍無</span><br/>
<span class='tline' id='l301' data-llen='6980:7003'>　外是謂大極是之謂一至精至粹至明至靈至大至</span><br/>
<span class='tline' id='l302' data-llen='7003:7026'>　中而謂之至善者也壹者志壹之壹斷斷乎是無他</span><br/>
<span class='tline' id='l303' data-llen='7026:7039'>　道也以是為本乃知所先</span><br/>
<span class='tline' id='l304' data-llen='7039:7066'><a onclick="displayPageImage('KR1d0057', 'WYG', '150-17b' );" name="150-17b" class="pb">[150-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='7066:7089'>　龍泉葉氏曰此章極體用而言之也天下一本也堯</span><br/>
<span class='tline' id='l306' data-llen='7089:7112'>　舜文武一人也人之生也固有位天地育萬物之功</span><br/>
<span class='tline' id='l307' data-llen='7112:7135'>　天未嘗私其道於一人也其充之有小大學之有至</span><br/>
<span class='tline' id='l308' data-llen='7135:7158'>　不至而已是故明明徳於天下而要之以堯舜文武</span><br/>
<span class='tline' id='l309' data-llen='7158:7181'>　之功此學者之所當然也然而天下之人悦其外而</span><br/>
<span class='tline' id='l310' data-llen='7181:7204'>　忘其内安其末而不思其本莫知其所以致知者何</span><br/>
<span class='tline' id='l311' data-llen='7204:7227'>　也故斂其用以反其本收其逺而歸於近則明明徳</span><br/>
<span class='tline' id='l312' data-llen='7227:7250'>　於天下者必先治其國治其國者必先齊其家以至</span><br/>
<span class='tline' id='l313' data-llen='7250:7277'><a onclick="displayPageImage('KR1d0057', 'WYG', '150-18a' );" name="150-18a" class="pb">[150-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7277:7300'>　於正心誠意斂之無餘力用之無餘功舉天地之大</span><br/>
<span class='tline' id='l315' data-llen='7300:7323'>　萬物之衆而反之於吾一念之頃未有不厭然充足</span><br/>
<span class='tline' id='l316' data-llen='7323:7346'>　者也學至此則堯舜禹湯文武固不得以獨私其道</span><br/>
<span class='tline' id='l317' data-llen='7346:7369'>　而孔子孟子亦未嘗自異於人盖必有推一念之功</span><br/>
<span class='tline' id='l318' data-llen='7369:7392'>　見大道之本循序而不躐體物而不遺者而後古人</span><br/>
<span class='tline' id='l319' data-llen='7392:7415'>　一貫之理可得而識矣欲誠其意者先致其知致知</span><br/>
<span class='tline' id='l320' data-llen='7415:7438'>　在格物物格而後知至者均是人也其流品之殊賢</span><br/>
<span class='tline' id='l321' data-llen='7438:7461'>　否之異其間等級不啻千萬而卒不能以相一者何</span><br/>
<span class='tline' id='l322' data-llen='7461:7488'><a onclick="displayPageImage('KR1d0057', 'WYG', '150-18b' );" name="150-18b" class="pb">[150-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7488:7511'>　也所知之不同也師曠之聰不能為離婁之明造父</span><br/>
<span class='tline' id='l324' data-llen='7511:7534'>　之轡不能為羿之弓所知之異而人與物判焉不能</span><br/>
<span class='tline' id='l325' data-llen='7534:7557'>　以相通也乆矣聖人兼致天下之知而無所不盡於</span><br/>
<span class='tline' id='l326' data-llen='7557:7580'>　萬物之理其逺至於不可歴而止其深至於不可測</span><br/>
<span class='tline' id='l327' data-llen='7580:7603'>　而識是知之用大矣哉今夫人朝夕從事於物也目</span><br/>
<span class='tline' id='l328' data-llen='7603:7626'>　之所視耳之所聼是物未嘗不在也意之所向心之</span><br/>
<span class='tline' id='l329' data-llen='7626:7649'>　所思是物未嘗不具也由之而不著焉習矣而不察</span><br/>
<span class='tline' id='l330' data-llen='7649:7672'>　焉而人與物盖不相通矣其甚者亂天理恣人欲執</span><br/>
<span class='tline' id='l331' data-llen='7672:7699'><a onclick="displayPageImage('KR1d0057', 'WYG', '150-19a' );" name="150-19a" class="pb">[150-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7699:7722'>　一物以害萬物而卒至於忘物是故物不格則知不</span><br/>
<span class='tline' id='l333' data-llen='7722:7742'>　至所謂正心誠意推而行之皆莫得其要矣</span><br/>
<span class='tline' id='l334' data-llen='7742:7765'>　范陽張氏曰夫古之學者其規模逺大初不為一己</span><br/>
<span class='tline' id='l335' data-llen='7765:7788'>　之私將與天下同其公故志則欲通天下之志務則</span><br/>
<span class='tline' id='l336' data-llen='7788:7811'>　欲成天下之務業則欲斷天下之疑豈止為一己之</span><br/>
<span class='tline' id='l337' data-llen='7811:7834'>　私哉其規模如此此所以為聖人也審知此意則欲</span><br/>
<span class='tline' id='l338' data-llen='7834:7857'>　明明徳於天下者可見其用心之逺矣格物者何也</span><br/>
<span class='tline' id='l339' data-llen='7857:7880'>　格言窮物言理也内而一念外而萬事微而萬物理</span><br/>
<span class='tline' id='l340' data-llen='7880:7907'><a onclick="displayPageImage('KR1d0057', 'WYG', '150-19b' );" name="150-19b" class="pb">[150-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7907:7930'>　皆在焉吾能一念之間一事之上一物之㣲皆窮其</span><br/>
<span class='tline' id='l342' data-llen='7930:7953'>　始窮其終窮其所由起又窮其所由歸自一念而窮</span><br/>
<span class='tline' id='l343' data-llen='7953:7976'>　之以通天下之念自一事而窮之以通天下之事自</span><br/>
<span class='tline' id='l344' data-llen='7976:7999'>　一物而窮之以通天下之物徃來闔闢顯晦幽明其</span><br/>
<span class='tline' id='l345' data-llen='7999:8022'>　理森然炳然可燭照而數計者此所謂格物而物格</span><br/>
<span class='tline' id='l346' data-llen='8022:8045'>　也格物則一念之㣲一事之㣲一物之㣲有兆於象</span><br/>
<span class='tline' id='l347' data-llen='8045:8068'>　有發於萌者無不黙而識之此之謂知至知至則惡</span><br/>
<span class='tline' id='l348' data-llen='8068:8091'>　念不生惡事不積惡物不滋而吾所趣鄉者所願欲</span><br/>
<span class='tline' id='l349' data-llen='8091:8118'><a onclick="displayPageImage('KR1d0057', 'WYG', '150-20a' );" name="150-20a" class="pb">[150-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8118:8138'>　者所思慮者無非在天理中矣此之謂意誠</span><br/>
<span class='tline' id='l351' data-llen='8138:8161'>　山隂陸氏曰誠内也修外也修誠之失也誠無成虧</span><br/>
<span class='tline' id='l352' data-llen='8161:8184'>　也有成有虧而後修之易曰損徳之修也格猶極也</span><br/>
<span class='tline' id='l353' data-llen='8184:8207'>　言致知在極物物極而後知至楊子曰深知器械舟</span><br/>
<span class='tline' id='l354' data-llen='8207:8219'>　車宫室之為則禮由之</span><br/>
<span class='tline' id='l355' data-llen='8219:8242'>　廣漢張氏曰大學之道莫要於格物人者天地之心</span><br/>
<span class='tline' id='l356' data-llen='8242:8265'>　其良知所素具也孩提之童莫不知愛其親及其長</span><br/>
<span class='tline' id='l357' data-llen='8265:8288'>　也莫不知敬其兄則端倪可見矣唯夫物至知知好</span><br/>
<span class='tline' id='l358' data-llen='8288:8315'><a onclick="displayPageImage('KR1d0057', 'WYG', '150-20b' );" name="150-20b" class="pb">[150-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8315:8338'>　惡形而無節其良知乃日壅閉而不能自逹是以貴</span><br/>
<span class='tline' id='l360' data-llen='8338:8361'>　夫格物也近而吾身逺而盈於天地之間者皆物也</span><br/>
<span class='tline' id='l361' data-llen='8361:8384'>　天命流行密而無間無乎不存格物所以明天地而</span><br/>
<span class='tline' id='l362' data-llen='8384:8407'>　有諸躬也格之之道在於慮思以潛通之力行以親</span><br/>
<span class='tline' id='l363' data-llen='8407:8430'>　切之無惰於斯須無忽於隐㣲盖思與行互相發也</span><br/>
<span class='tline' id='l364' data-llen='8430:8453'>　優游涵濡而後可以有見大體見大體謂之格物而</span><br/>
<span class='tline' id='l365' data-llen='8453:8476'>　知至可乎未也大極之藴精微深妙無窮極也毫釐</span><br/>
<span class='tline' id='l366' data-llen='8476:8499'>　未瑩則為未完見大體斯有以用其力用其力盖將</span><br/>
<span class='tline' id='l367' data-llen='8499:8526'><a onclick="displayPageImage('KR1d0057', 'WYG', '150-21a' );" name="150-21a" class="pb">[150-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8526:8549'>　窮竟萬理而貫於一也思慮力行之功至此宻矣貫</span><br/>
<span class='tline' id='l369' data-llen='8549:8572'>　於一則無一物之不體也斯謂之物格而知至盖良</span><br/>
<span class='tline' id='l370' data-llen='8572:8595'>　知於是為完具而復其初也夫然後可以言意誠心</span><br/>
<span class='tline' id='l371' data-llen='8595:8618'>　正身修家齊國治而天下平若一理未昭則一事有</span><br/>
<span class='tline' id='l372' data-llen='8618:8641'>　滯意有時而不誠矣唯夫萬理無蔽而戰兢以終之</span><br/>
<span class='tline' id='l373' data-llen='8641:8664'>　其顔曾之事乎大學物格而知至是大易知至至之</span><br/>
<span class='tline' id='l374' data-llen='8664:8687'>　而知終者也盖極夫知之事也過此則唯終之而已</span><br/>
<span class='tline' id='l375' data-llen='8687:8710'>　聖之事也　又曰格物猶格於上帝物格猶祖考來</span><br/>
<span class='tline' id='l376' data-llen='8710:8737'><a onclick="displayPageImage('KR1d0057', 'WYG', '150-21b' );" name="150-21b" class="pb">[150-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8737:8760'>　格格物與物格不同格物是學者下工夫處物格透</span><br/>
<span class='tline' id='l378' data-llen='8760:8783'>　也人為事物所迷亂而不知其體之所存須是事事</span><br/>
<span class='tline' id='l379' data-llen='8783:8806'>　物物上身親切之要見得此體分明所謂格物也物</span><br/>
<span class='tline' id='l380' data-llen='8806:8829'>　格則㑹萬殊於一理而知我之為我矣得此體然後</span><br/>
<span class='tline' id='l381' data-llen='8829:8850'>　意誠心正身修而家可齊國可治天下可平也</span><br/>
<span class='tline' id='l382' data-llen='8850:8873'>　吳興沈氏曰先儒以格物為窮極物理又以為格去</span><br/>
<span class='tline' id='l383' data-llen='8873:8896'>　外物竊以為窮極物理然後能格去外物不能窮極</span><br/>
<span class='tline' id='l384' data-llen='8896:8919'>　物理則亦不能格去外物也然是二者皆未免於用</span><br/>
<span class='tline' id='l385' data-llen='8919:8946'><a onclick="displayPageImage('KR1d0057', 'WYG', '150-22a' );" name="150-22a" class="pb">[150-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8946:8969'>　力若能一切照破則物自無不格矣格若大人能格</span><br/>
<span class='tline' id='l387' data-llen='8969:8992'>　君心之非之格大人之格君非豈用力也哉其充實</span><br/>
<span class='tline' id='l388' data-llen='8992:9015'>　而有光輝之謂大自然照破其非心則不期格而自</span><br/>
<span class='tline' id='l389' data-llen='9015:9038'>　格矣誠能一切照破於物則真知自然至矣仁義禮</span><br/>
<span class='tline' id='l390' data-llen='9038:9059'>　智百行萬善與夫天地萬物之理舉無不知也</span><br/>
<span class='tline' id='l391' data-llen='9059:9082'>　東萊吕氏曰聖賢千言萬句㑹其有極歸其有極皆</span><br/>
<span class='tline' id='l392' data-llen='9082:9105'>　在乎致知致知是見得此理於視聼言動起居食息</span><br/>
<span class='tline' id='l393' data-llen='9105:9128'>　父子夫婦之間深察其所以然識其所以然便當敬</span><br/>
<span class='tline' id='l394' data-llen='9128:9155'><a onclick="displayPageImage('KR1d0057', 'WYG', '150-22b' );" name="150-22b" class="pb">[150-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9155:9178'>　以守之　又曰大學固是以致知為本然人之根性</span><br/>
<span class='tline' id='l396' data-llen='9178:9201'>　有利鈍未能致知要須有箇棲泊處敬之一字即是</span><br/>
<span class='tline' id='l397' data-llen='9201:9224'>　建安真氏曰堯典諸書皆自身而推之天下至於先</span><br/>
<span class='tline' id='l398' data-llen='9224:9247'>　之以格物致知誠意正心而後次之以修其身則是</span><br/>
<span class='tline' id='l399' data-llen='9247:9270'>　大學始發前聖未言之藴示學者以從入之端厥功</span><br/>
<span class='tline' id='l400' data-llen='9270:9293'>　大矣　又曰物謂事物也自吾一身以至於萬事萬</span><br/>
<span class='tline' id='l401' data-llen='9293:9316'>　物皆各各有箇道理須要逐件窮究且如此一身是</span><br/>
<span class='tline' id='l402' data-llen='9316:9339'>　從何來須是知天地賦我以此形與我以此性形既</span><br/>
<span class='tline' id='l403' data-llen='9339:9366'><a onclick="displayPageImage('KR1d0057', 'WYG', '150-23a' );" name="150-23a" class="pb">[150-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9366:9389'>　與禽獸不同性亦與禽獸絶異何謂性仁義禮智信</span><br/>
<span class='tline' id='l405' data-llen='9389:9412'>　是也惟其有此五者所以方名為人便當力行此五</span><br/>
<span class='tline' id='l406' data-llen='9412:9435'>　者以不負天之所與而所謂仁者是如何義者是如</span><br/>
<span class='tline' id='l407' data-llen='9435:9458'>　何禮智信又是如何一一須要理㑹得分曉此乃窮</span><br/>
<span class='tline' id='l408' data-llen='9458:9481'>　一心之理其次則我為人子事親當如何為人弟事</span><br/>
<span class='tline' id='l409' data-llen='9481:9504'>　兄當如何為人幼事長當如何逐件理㑹如事親須</span><br/>
<span class='tline' id='l410' data-llen='9504:9527'>　知冬便須温夏便須清出便用告反便用面如曲禮</span><br/>
<span class='tline' id='l411' data-llen='9527:9550'>　内則等書所載事親説話都要曉得以至事兄事長</span><br/>
<span class='tline' id='l412' data-llen='9550:9577'><a onclick="displayPageImage('KR1d0057', 'WYG', '150-23b' );" name="150-23b" class="pb">[150-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9577:9600'>　等事一一如此窮究此則窮一身之理也心之與身</span><br/>
<span class='tline' id='l414' data-llen='9600:9623'>　乃是最切要處其他世間事物皆用以次考究令其</span><br/>
<span class='tline' id='l415' data-llen='9623:9646'>　一一分明皆所謂格物也格訓至言於事物之理窮</span><br/>
<span class='tline' id='l416' data-llen='9646:9669'>　究到極至處也窮理既到至處則吾心之知識日復</span><br/>
<span class='tline' id='l417' data-llen='9669:9692'>　一日既乆且熟則於天下之理無不通曉故曰物格</span><br/>
<span class='tline' id='l418' data-llen='9692:9716'>　而後知至也此一叚聖人教人最𦂳要處盖天下之</span><br/>
<span class='tline' id='l419' data-llen='9716:9739'>　理能知得一分方能行得一分知得十分方能行得</span><br/>
<span class='tline' id='l420' data-llen='9739:9762'>　十分所以用逐事窮竟也今學者窮理之要全在讀</span><br/>
<span class='tline' id='l421' data-llen='9762:9789'><a onclick="displayPageImage('KR1d0057', 'WYG', '150-24a' );" name="150-24a" class="pb">[150-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9789:9812'>　書如讀此一書須窮此一書道理一字一句都用考</span><br/>
<span class='tline' id='l423' data-llen='9812:9835'>　究如未曉了即須咨問師友求其指歸然後又讀一</span><br/>
<span class='tline' id='l424' data-llen='9835:9858'>　書自頭至尾窮究過理㑹既多自然通悟若泛泛讀</span><br/>
<span class='tline' id='l425' data-llen='9858:9881'>　過何縁知得義理透徹胷中見識亦無由進雖窮理</span><br/>
<span class='tline' id='l426' data-llen='9881:9904'>　不止於讀書而其大要却以讀書為本不可不知也</span><br/>
<span class='tline' id='l427' data-llen='9904:9927'>　廬陵胡氏曰格有三義書曰格汝舜緇衣曰民有格</span><br/>
<span class='tline' id='l428' data-llen='9927:9950'>　心來也書曰惟先格王至也語曰有恥且格正也此</span><br/>
<span class='tline' id='l429' data-llen='9950:9973'>　云物格亦謂正也致知明道也明道者必明於物理</span><br/>
<span class='tline' id='l430' data-llen='9973:10000'><a onclick="displayPageImage('KR1d0057', 'WYG', '150-24b' );" name="150-24b" class="pb">[150-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='10000:10023'>　使一出於正是格物也其所厚者薄而其所薄者厚</span><br/>
<span class='tline' id='l432' data-llen='10023:10046'>　未之有也堯不敦睦九族而能恊和萬邦無是理也</span><br/>
<span class='tline' id='l433' data-llen='10046:10069'>　新定邵氏曰他書言平天下本於治國治國本於齊</span><br/>
<span class='tline' id='l434' data-llen='10069:10092'>　家齊家本於脩身者有矣言修身本於正心者亦有</span><br/>
<span class='tline' id='l435' data-llen='10092:10115'>　矣若夫推正心之本於誠意誠意之本於致知致知</span><br/>
<span class='tline' id='l436' data-llen='10115:10138'>　之在於格物則他書未之言也六籍之中唯此章而</span><br/>
<span class='tline' id='l437' data-llen='10138:10161'>　已且夫格物致知誠意正心修身者明明徳之事也</span><br/>
<span class='tline' id='l438' data-llen='10161:10184'>　齊家治國平天下者新民之事也記大學者宜曰古</span><br/>
<span class='tline' id='l439' data-llen='10184:10211'><a onclick="displayPageImage('KR1d0057', 'WYG', '150-25a' );" name="150-25a" class="pb">[150-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='10211:10234'>　之欲平天下者先治其國否則曰古之欲新民於天</span><br/>
<span class='tline' id='l441' data-llen='10234:10257'>　下者先治其國而顧曰古之欲明明徳於天下者何</span><br/>
<span class='tline' id='l442' data-llen='10257:10280'>　也言吾之自明其明徳者即他日新民之本而所以</span><br/>
<span class='tline' id='l443' data-llen='10280:10303'>　新天下之民者非外立一道以新之即明此徳以逹</span><br/>
<span class='tline' id='l444' data-llen='10303:10326'>　之天下耳　致極也猶喪致乎哀之致格至也猶格</span><br/>
<span class='tline' id='l445' data-llen='10326:10349'>　於上下之格格至於此則知極其致矣然則所謂物</span><br/>
<span class='tline' id='l446' data-llen='10349:10372'>　者何也指斯道而言也伊川先生所謂今人看易皆</span><br/>
<span class='tline' id='l447' data-llen='10372:10395'>　不識得易是何物正此意也是物也堯舜禹相授名</span><br/>
<span class='tline' id='l448' data-llen='10395:10422'><a onclick="displayPageImage('KR1d0057', 'WYG', '150-25b' );" name="150-25b" class="pb">[150-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10422:10445'>　之曰中湯亦曰中武王名之曰極夫子名之曰仁又</span><br/>
<span class='tline' id='l450' data-llen='10445:10468'>　名之曰中庸其在易名之曰大極此章名之曰明徳</span><br/>
<span class='tline' id='l451' data-llen='10468:10491'>　又名之曰至善一而已矣其為物也清明廣大無際</span><br/>
<span class='tline' id='l452' data-llen='10491:10514'>　無方天得此而清也地得此而寧也人得此而秀也</span><br/>
<span class='tline' id='l453' data-llen='10514:10537'>　舉萬彚之殊無非得此而生也君子患不能格此大</span><br/>
<span class='tline' id='l454' data-llen='10537:10560'>　物耳能格此物則天地萬物本吾同體意而不誠欲</span><br/>
<span class='tline' id='l455' data-llen='10560:10583'>　欺誰乎心而不正是賊誰乎心苟正矣身不患其不</span><br/>
<span class='tline' id='l456' data-llen='10583:10606'>　修身苟修矣家不患其不齊自家形國自國而推之</span><br/>
<span class='tline' id='l457' data-llen='10606:10633'><a onclick="displayPageImage('KR1d0057', 'WYG', '150-26a' );" name="150-26a" class="pb">[150-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10633:10656'>　天下舉而措之盖不可勝用也大學繼此復曰自天</span><br/>
<span class='tline' id='l459' data-llen='10656:10679'>　子至於庻人壹是皆以修身為本壹是猶言同此也</span><br/>
<span class='tline' id='l460' data-llen='10679:10702'>　大學之道上下共之明此以南面堯之為君也明此</span><br/>
<span class='tline' id='l461' data-llen='10702:10725'>　以北面舜之為臣也在上則美其政在下則美其俗</span><br/>
<span class='tline' id='l462' data-llen='10725:10748'>　道一而已孰不以修身為本哉盖修身者本也化人</span><br/>
<span class='tline' id='l463' data-llen='10748:10771'>　者末也正已而物自正未有不能正身而能正人者</span><br/>
<span class='tline' id='l464' data-llen='10771:10794'>　也親者所厚也䟽者所薄也能厚其所愛然後能推</span><br/>
<span class='tline' id='l465' data-llen='10794:10817'>　以及其所不愛於所厚者薄將何所徃而不薄哉故</span><br/>
<span class='tline' id='l466' data-llen='10817:10844'><a onclick="displayPageImage('KR1d0057', 'WYG', '150-26b' );" name="150-26b" class="pb">[150-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10844:10867'>　曰其本亂而末治者否矣其所厚者薄而其所薄者</span><br/>
<span class='tline' id='l468' data-llen='10867:10890'>　厚未之有也　此章不曰欲致其知者先格夫物而</span><br/>
<span class='tline' id='l469' data-llen='10890:10913'>　變文曰致知在格物在之一辭所指盖可見矣繼此</span><br/>
<span class='tline' id='l470' data-llen='10913:10936'>　即曰物格而后知至是格此而后知極其至也如必</span><br/>
<span class='tline' id='l471' data-llen='10936:10959'>　待物物格之然後知至則天下事物何可窮盡皓首</span><br/>
<span class='tline' id='l472' data-llen='10959:10982'>　窮年未能遍格夫茍未能遍格是意終無由誠心終</span><br/>
<span class='tline' id='l473' data-llen='10982:11005'>　無由正也其為學也不亦艱乎此子貢以多學而識</span><br/>
<span class='tline' id='l474' data-llen='11005:11028'>　求夫子夫子所以深明其不然也然則欲格此大物</span><br/>
<span class='tline' id='l475' data-llen='11028:11055'><a onclick="displayPageImage('KR1d0057', 'WYG', '150-27a' );" name="150-27a" class="pb">[150-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='11055:11078'>　者將若之何而格之洪範有云思曰睿睿作聖孟子</span><br/>
<span class='tline' id='l477' data-llen='11078:11098'>　有云心之官則思思則得之不思則不得也</span><br/>
<span class='tline' id='l478' data-llen='11098:11121'>　霅川倪氏曰伊川謂新當作親朱氏改新為親鄭康</span><br/>
<span class='tline' id='l479' data-llen='11121:11144'>　成於雜記内子以鞠衣襃衣素沙下註云當在夫人</span><br/>
<span class='tline' id='l480' data-llen='11144:11167'>　狄素沙下爛脱在此其注皆有枕席下云皆沐浴之</span><br/>
<span class='tline' id='l481' data-llen='11167:11190'>　後宜承濡濯弃於坎下亂脱在此朱氏輕改其字鄭</span><br/>
<span class='tline' id='l482' data-llen='11190:11209'>　氏輕改其次孔子曰吾猶及史之闕文也</span><br/>
<span class='tline' id='l483' data-llen='11209:11232'>　錢塘吳氏曰格之為義不一唯孟子言大人格君心</span><br/>
<span class='tline' id='l484' data-llen='11232:11259'><a onclick="displayPageImage('KR1d0057', 'WYG', '150-27b' );" name="150-27b" class="pb">[150-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='11259:11282'>　之非以正為訓於義近之盖致知在正物物正而后</span><br/>
<span class='tline' id='l486' data-llen='11282:11305'>　知至所以孟子論大人之格君終之以一正君而國</span><br/>
<span class='tline' id='l487' data-llen='11305:11328'>　定是以正訓格也然此不言正物而言格物者盖欲</span><br/>
<span class='tline' id='l488' data-llen='11328:11351'>　學者於物交物之際而用其力焉故謂之格物物格</span><br/>
<span class='tline' id='l489' data-llen='11351:11374'>　則正不格則不正所以孟子言耳目之官不思而蔽</span><br/>
<span class='tline' id='l490' data-llen='11374:11397'>　於物物交物則引之而已引之則大者不立小者奪</span><br/>
<span class='tline' id='l491' data-llen='11397:11420'>　之此心無自而明安能致其知乎是知物交物而不</span><br/>
<span class='tline' id='l492' data-llen='11420:11443'>　為所引者是所謂格物者也且以目之於色耳之於</span><br/>
<span class='tline' id='l493' data-llen='11443:11470'><a onclick="displayPageImage('KR1d0057', 'WYG', '150-28a' );" name="150-28a" class="pb">[150-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='11470:11493'>　聲言之目物也色亦物也以目視色物交物也目不</span><br/>
<span class='tline' id='l495' data-llen='11493:11516'>　為色所引則物格矣物格則所視者明不唯目正而</span><br/>
<span class='tline' id='l496' data-llen='11516:11539'>　色亦正矣耳物也聲亦物也以耳聼聲物交物也耳</span><br/>
<span class='tline' id='l497' data-llen='11539:11562'>　不為聲所引則物格矣物格則所聼者聰不惟耳正</span><br/>
<span class='tline' id='l498' data-llen='11562:11585'>　而聲亦正此所以不言正物而言格物也詩曰有物</span><br/>
<span class='tline' id='l499' data-llen='11585:11608'>　有則此所謂物在我者也樂記曰感於物而動是所</span><br/>
<span class='tline' id='l500' data-llen='11608:11631'>　謂物在外者也在外者不能不交於我其交於我也</span><br/>
<span class='tline' id='l501' data-llen='11631:11654'>　欲斯形焉若以在外之物皆為私欲一切絶去不惟</span><br/>
<span class='tline' id='l502' data-llen='11654:11681'><a onclick="displayPageImage('KR1d0057', 'WYG', '150-28b' );" name="150-28b" class="pb">[150-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11681:11704'>　百物皆廢吾之一身亦無所施其用矣又何格之有</span><br/>
<span class='tline' id='l504' data-llen='11704:11727'>　是知所謂格物之物指兩物相交而言惟其引之則</span><br/>
<span class='tline' id='l505' data-llen='11727:11750'>　惑所以貴乎格也樂記又曰物至知知然後好惡形</span><br/>
<span class='tline' id='l506' data-llen='11750:11773'>　焉於此而不知格則好惡無節於内知誘乎外天理</span><br/>
<span class='tline' id='l507' data-llen='11773:11796'>　滅矣是焉得為知乎此致知所以在格物也易之艮</span><br/>
<span class='tline' id='l508' data-llen='11796:11819'>　止也彖明止義有曰上下敵應不相與也知上下敵</span><br/>
<span class='tline' id='l509' data-llen='11819:11842'>　應不相與之為止則知物交物而不為所引其為格</span><br/>
<span class='tline' id='l510' data-llen='11842:11865'>　物也明矣盖不為物引則止即格物之義也所以大</span><br/>
<span class='tline' id='l511' data-llen='11865:11892'><a onclick="displayPageImage('KR1d0057', 'WYG', '150-29a' );" name="150-29a" class="pb">[150-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11892:11915'>　學推明止義為尤詳書言安汝止欽厥止無非格物</span><br/>
<span class='tline' id='l513' data-llen='11915:11926'>　之功用<span class='krp-note'>如愚/</span></span><br/>
<span class='tline' id='l514' data-llen='11926:11949'>所謂誠其意者毋自欺也如惡惡臭如好好色此之謂</span><br/>
<span class='tline' id='l515' data-llen='11949:11972'>自謙故君子必慎其獨也小人閒居為不善無所不至</span><br/>
<span class='tline' id='l516' data-llen='11972:11995'>見君子而後厭然揜其不善而著其善人之視己如見</span><br/>
<span class='tline' id='l517' data-llen='11995:12018'>其肺肝然則何益矣此謂誠於中形於外故君子必慎</span><br/>
<span class='tline' id='l518' data-llen='12018:12041'>其獨也曾子曰十目所視十手所指其嚴乎富潤屋徳</span><br/>
<span class='tline' id='l519' data-llen='12041:12056'>潤身心廣體胖故君子必誠其意</span><br/>
<span class='tline' id='l520' data-llen='12056:12083'><a onclick="displayPageImage('KR1d0057', 'WYG', '150-29b' );" name="150-29b" class="pb">[150-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='12083:12106'>　鄭氏曰謙讀為慊慊之言厭也厭讀為黶黶閉藏貌</span><br/>
<span class='tline' id='l522' data-llen='12106:12129'>　也嚴乎言可畏敬也胖猶大也富潤屋徳潤身心廣</span><br/>
<span class='tline' id='l523' data-llen='12129:12145'>　體胖三者言有實於内顯見於外</span><br/>
<span class='tline' id='l524' data-llen='12145:12168'>　河南程氏曰人須知自謙之道自謙者無不足也若</span><br/>
<span class='tline' id='l525' data-llen='12168:12194'>　有不足則張子所謂有外之心不足以合天心也<span class='krp-note'>伊/</span></span><br/>
<span class='tline' id='l526' data-llen='12194:12220'>　<span class='krp-note'>川/</span>　又曰孔子言仁只説出門如見大賔使民如承</span><br/>
<span class='tline' id='l527' data-llen='12220:12243'>　大祭看其氣象便須心廣體胖動容周旋中禮惟慎</span><br/>
<span class='tline' id='l528' data-llen='12243:12266'>　獨便是守之法　又曰要持循他這天理則在徳須</span><br/>
<span class='tline' id='l529' data-llen='12266:12293'><a onclick="displayPageImage('KR1d0057', 'WYG', '150-30a' );" name="150-30a" class="pb">[150-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='12293:12316'>　有不言而信者更難為形狀養之則須直不愧屋漏</span><br/>
<span class='tline' id='l531' data-llen='12316:12339'>　與慎獨這是箇持循氣象也　又曰灑掃應對便是</span><br/>
<span class='tline' id='l532' data-llen='12339:12364'>　形而上者理無大小故也故君子只在慎獨<span class='krp-note'>明道/</span></span><br/>
<span class='tline' id='l533' data-llen='12364:12387'>　藍田吕氏曰誠者天之道也性之徳也非人知之所</span><br/>
<span class='tline' id='l534' data-llen='12387:12410'>　能謀非人力之所能造也見好色則愛之聞惡臭則</span><br/>
<span class='tline' id='l535' data-llen='12410:12433'>　惡之發於心之自然不思不勉者也如知水之寒知</span><br/>
<span class='tline' id='l536' data-llen='12433:12456'>　火之熱知蘗之苦知飴之甘疾痛疴癢心為之感者</span><br/>
<span class='tline' id='l537' data-llen='12456:12479'>　莫非誠也故孟子謂孺子將入井則莫不有怵惕惻</span><br/>
<span class='tline' id='l538' data-llen='12479:12506'><a onclick="displayPageImage('KR1d0057', 'WYG', '150-30b' );" name="150-30b" class="pb">[150-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='12506:12529'>　隐之心非有内交要譽之偽也見其親死委之於壑</span><br/>
<span class='tline' id='l540' data-llen='12529:12552'>　狐狸食之蠅蚋姑嘬之其顙有泚非為人泚中心逹</span><br/>
<span class='tline' id='l541' data-llen='12552:12575'>　於面目者也由此觀之仁義本出於人之誠心如好</span><br/>
<span class='tline' id='l542' data-llen='12575:12598'>　色惡臭之比則君子之慎其獨者見仁義之本皆吾</span><br/>
<span class='tline' id='l543' data-llen='12598:12621'>　性分之所當然不為人之知不知也不識不知順帝</span><br/>
<span class='tline' id='l544' data-llen='12621:12644'>　之則無所徃而不為善一毫自欺則邈為一物與天</span><br/>
<span class='tline' id='l545' data-llen='12644:12667'>　地不相似矣理義人心之所同然雖小人豈無是心</span><br/>
<span class='tline' id='l546' data-llen='12667:12690'>　哉惟其為形體所梏區區自處於一物之中與萬物</span><br/>
<span class='tline' id='l547' data-llen='12690:12717'><a onclick="displayPageImage('KR1d0057', 'WYG', '150-31a' );" name="150-31a" class="pb">[150-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12717:12740'>　以争勝負故喪其良心不與天地相似所以以人為</span><br/>
<span class='tline' id='l549' data-llen='12740:12763'>　可欺而閒居為不善也人猶可欺也心不可欺也故</span><br/>
<span class='tline' id='l550' data-llen='12763:12786'>　見君子則厭然揜其不善而著其善揜其不善而著</span><br/>
<span class='tline' id='l551' data-llen='12786:12809'>　其善則其良心猶存知不善之為不善故不欲人知</span><br/>
<span class='tline' id='l552' data-llen='12809:12832'>　之也胷中之正不正必見於眸子瞭眊之間辭之多</span><br/>
<span class='tline' id='l553' data-llen='12832:12855'>　寡枝游亦見乎吉躁叛誣之實至於容貌舉止無所</span><br/>
<span class='tline' id='l554' data-llen='12855:12878'>　不見故人之視已如見肺肝誠於中必形於外雖人</span><br/>
<span class='tline' id='l555' data-llen='12878:12901'>　亦不能欺也既不足以自欺又不足以欺人使其良</span><br/>
<span class='tline' id='l556' data-llen='12901:12928'><a onclick="displayPageImage('KR1d0057', 'WYG', '150-31b' );" name="150-31b" class="pb">[150-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12928:12951'>　心有愧而不慊浩然之氣從而為之餒則為欺者果</span><br/>
<span class='tline' id='l558' data-llen='12951:12974'>　何益乎夫為善而不出於誠猶不足以入徳況為不</span><br/>
<span class='tline' id='l559' data-llen='12974:12997'>　善乎曾子曰十目所視十手所指其嚴乎富潤屋徳</span><br/>
<span class='tline' id='l560' data-llen='12997:13020'>　潤身心廣體胖言誠於中形於外充實而有光輝非</span><br/>
<span class='tline' id='l561' data-llen='13020:13034'>　誠不至也故君子必誠其意</span><br/>
<span class='tline' id='l562' data-llen='13034:13057'>　涑水司馬氏曰慊者足於心君子見不善必去之然</span><br/>
<span class='tline' id='l563' data-llen='13057:13070'>　後慊見善必得之然後慊</span><br/>
<span class='tline' id='l564' data-llen='13070:13093'>　新安朱氏曰此傳之六章釋誠意毋者禁止之辭也</span><br/>
<span class='tline' id='l565' data-llen='13093:13120'><a onclick="displayPageImage('KR1d0057', 'WYG', '150-32a' );" name="150-32a" class="pb">[150-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='13120:13143'>　自欺者知有不善之雜而不能去又掩覆以自安也</span><br/>
<span class='tline' id='l567' data-llen='13143:13166'>　欲自修者先察乎此而禁之則心之所發皆一於善</span><br/>
<span class='tline' id='l568' data-llen='13166:13189'>　而無不實矣如惡惡臭惡之深也如好好色好之切</span><br/>
<span class='tline' id='l569' data-llen='13189:13212'>　也慊快也足也獨者人所不知而已所獨知之地也</span><br/>
<span class='tline' id='l570' data-llen='13212:13235'>　則與誠其意者相去逺矣然其誠偽之判特在於自</span><br/>
<span class='tline' id='l571' data-llen='13235:13258'>　欺自慊毫釐之間耳且其念慮之㣲雖或人所不知</span><br/>
<span class='tline' id='l572' data-llen='13258:13281'>　然既有其實則終不可揜此君子所以重以為戒而</span><br/>
<span class='tline' id='l573' data-llen='13281:13304'>　必慎其獨欲其必自慊而無自欺也閒居獨處也厭</span><br/>
<span class='tline' id='l574' data-llen='13304:13331'><a onclick="displayPageImage('KR1d0057', 'WYG', '150-32b' );" name="150-32b" class="pb">[150-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='13331:13354'>　然消沮閉藏之貌小人為惡於隐㣲之中而詐善於</span><br/>
<span class='tline' id='l576' data-llen='13354:13377'>　顯明之地其自欺亦甚矣言毋自欺者欲去其惡當</span><br/>
<span class='tline' id='l577' data-llen='13377:13400'>　如惡惡臭欲實其善當如好好色是皆必盡力以求</span><br/>
<span class='tline' id='l578' data-llen='13400:13423'>　快足乎已而非以為人所謂自慊也然慊與不慊其</span><br/>
<span class='tline' id='l579' data-llen='13423:13446'>　㡬甚㣲是乃人所不知已所獨知之地而誠偽之所</span><br/>
<span class='tline' id='l580' data-llen='13446:13469'>　由分也是以君子必於此而致其戒謹省察之功焉</span><br/>
<span class='tline' id='l581' data-llen='13469:13492'>　引曾子所言以明上文深戒自欺之意言雖幽獨之</span><br/>
<span class='tline' id='l582' data-llen='13492:13515'>　中而其善惡不可揜如此可畏之甚也胖安舒也言</span><br/>
<span class='tline' id='l583' data-llen='13515:13542'><a onclick="displayPageImage('KR1d0057', 'WYG', '150-33a' );" name="150-33a" class="pb">[150-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='13542:13565'>　富則能潤屋矣徳則能潤身矣故心無愧怍則廣大</span><br/>
<span class='tline' id='l585' data-llen='13565:13588'>　寛平而體常舒泰徳之潤身者然也盖善之實於中</span><br/>
<span class='tline' id='l586' data-llen='13588:13611'>　而形於外者如此又以明不自欺而常自慊之騐也</span><br/>
<span class='tline' id='l587' data-llen='13611:13634'>　　又曰誠意是萌芽上理㑹正心修身各自就地位</span><br/>
<span class='tline' id='l588' data-llen='13634:13657'>　上理㑹　或問六章之指曰傳文章句其説備矣然</span><br/>
<span class='tline' id='l589' data-llen='13657:13680'>　探其本而言之則其發之實與不實特繫乎心之明</span><br/>
<span class='tline' id='l590' data-llen='13680:13703'>　與不明而欲其盡明則必格物之功有以開之於其</span><br/>
<span class='tline' id='l591' data-llen='13703:13726'>　始欲其常明則必慎獨之助有以養之於其終也盖</span><br/>
<span class='tline' id='l592' data-llen='13726:13753'><a onclick="displayPageImage('KR1d0057', 'WYG', '150-33b' );" name="150-33b" class="pb">[150-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='13753:13776'>　人之本心至虚至靈衆理畢具其體未嘗不明也使</span><br/>
<span class='tline' id='l594' data-llen='13776:13799'>　人於應物之際好惡取舍皆由此心以發而無所雜</span><br/>
<span class='tline' id='l595' data-llen='13799:13822'>　則好善也必誠好之而自其中以及外無一毫之不</span><br/>
<span class='tline' id='l596' data-llen='13822:13845'>　好其惡惡也必誠惡之而自其中以及外無一毫之</span><br/>
<span class='tline' id='l597' data-llen='13845:13868'>　不惡是以其好之也如好好色求以自快於己之目</span><br/>
<span class='tline' id='l598' data-llen='13868:13891'>　而已非為人而好之也其惡之也如惡惡臭求以自</span><br/>
<span class='tline' id='l599' data-llen='13891:13914'>　足於己之鼻而已非為人而惡之也但以氣稟物欲</span><br/>
<span class='tline' id='l600' data-llen='13914:13937'>　之私有以蔽之而於理之當然有所不盡故其好惡</span><br/>
<span class='tline' id='l601' data-llen='13937:13964'><a onclick="displayPageImage('KR1d0057', 'WYG', '150-34a' );" name="150-34a" class="pb">[150-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13964:13987'>　取舍不盡出於本心而或雜於私欲雖或知其不可</span><br/>
<span class='tline' id='l603' data-llen='13987:14010'>　而不敢肆然亦有所畏慕於外而强為之耳非出於</span><br/>
<span class='tline' id='l604' data-llen='14010:14033'>　誠心而有為己之實也是以名為好善而常有不好</span><br/>
<span class='tline' id='l605' data-llen='14033:14056'>　者隐以拒之於内故其好之不能如好好色之真名</span><br/>
<span class='tline' id='l606' data-llen='14056:14079'>　為惡惡而常有不惡者以引之於中故其惡之不能</span><br/>
<span class='tline' id='l607' data-llen='14079:14102'>　如惡惡臭之切中外乖殊首尾衡決不曰自欺而何</span><br/>
<span class='tline' id='l608' data-llen='14102:14125'>　哉然既曰有所蔽而不明矣則非即物窮理不足以</span><br/>
<span class='tline' id='l609' data-llen='14125:14148'>　致其知而復乎其明之初吾己論之於前章矣果能</span><br/>
<span class='tline' id='l610' data-llen='14148:14175'><a onclick="displayPageImage('KR1d0057', 'WYG', '150-34b' );" name="150-34b" class="pb">[150-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='14175:14198'>　從事於其間而有得焉則本心之體自無所蔽而其</span><br/>
<span class='tline' id='l612' data-llen='14198:14221'>　應物無徃而非至善之發也亦何待於自欺哉然聖</span><br/>
<span class='tline' id='l613' data-llen='14221:14244'>　人之教本末兼舉無所偏廢雖曰本體既明而善端</span><br/>
<span class='tline' id='l614' data-llen='14244:14267'>　自著然亦未嘗不使人慎之於隐㣲之間也盖隐㣲</span><br/>
<span class='tline' id='l615' data-llen='14267:14290'>　之間已所獨見本心之體其在於此者特與物辨而</span><br/>
<span class='tline' id='l616' data-llen='14290:14313'>　最為昭著以故尤為操存之要然以其耳目之所不</span><br/>
<span class='tline' id='l617' data-llen='14313:14336'>　接而常情之所易忽也故凡所謂私意人欲者亦未</span><br/>
<span class='tline' id='l618' data-llen='14336:14359'>　嘗不潛萌而竊伏於其中苟於此焉不有以謹之則</span><br/>
<span class='tline' id='l619' data-llen='14359:14386'><a onclick="displayPageImage('KR1d0057', 'WYG', '150-35a' );" name="150-35a" class="pb">[150-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='14386:14409'>　失是心之體雖曰己明亦安能保其不昧善端之發</span><br/>
<span class='tline' id='l621' data-llen='14409:14432'>　雖曰己著亦安能保其無雜所以為此傳者於慎獨</span><br/>
<span class='tline' id='l622' data-llen='14432:14455'>　之一言必丁寧反復而重言之欲其謹之又謹無所</span><br/>
<span class='tline' id='l623' data-llen='14455:14478'>　間斷則本心之明得以常明善端之著得以無雜也</span><br/>
<span class='tline' id='l624' data-llen='14478:14501'>　其示諸人之意亦深切矣或曰知雖已至而不可不</span><br/>
<span class='tline' id='l625' data-llen='14501:14524'>　慎其獨則聞命矣抑知未至而欲慎其獨亦何不可</span><br/>
<span class='tline' id='l626' data-llen='14524:14547'>　且若必以致知為先則固有自謂知至而不能慎獨</span><br/>
<span class='tline' id='l627' data-llen='14547:14570'>　者此又何耶曰方此心之未盡也凡其明之所未及</span><br/>
<span class='tline' id='l628' data-llen='14570:14597'><a onclick="displayPageImage('KR1d0057', 'WYG', '150-35b' );" name="150-35b" class="pb">[150-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='14597:14620'>　既不免夫真妄交拏是非紛糾之患矣及其應於事</span><br/>
<span class='tline' id='l630' data-llen='14620:14643'>　則善端之發又未足以勝夫惡習之强是以於夫隐</span><br/>
<span class='tline' id='l631' data-llen='14643:14666'>　㣲之際雖欲謹之而不能又況私意為主義理為客</span><br/>
<span class='tline' id='l632' data-llen='14666:14689'>　其偷心竊發常必隂為衆惡之地而左右之惟恐夫</span><br/>
<span class='tline' id='l633' data-llen='14689:14712'>　理之勝而失其所好是以於夫隐㣲之際設使力能</span><br/>
<span class='tline' id='l634' data-llen='14712:14735'>　謹之而亦將有所不欲矣故必其心之已明而無毫</span><br/>
<span class='tline' id='l635' data-llen='14735:14758'>　髪之蔽然後由中而發無非義理而視彼私意人欲</span><br/>
<span class='tline' id='l636' data-llen='14758:14781'>　之為吾害者不啻深仇巨怨之不可一日而同處於</span><br/>
<span class='tline' id='l637' data-llen='14781:14808'><a onclick="displayPageImage('KR1d0057', 'WYG', '150-36a' );" name="150-36a" class="pb">[150-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='14808:14831'>　是乃能慎其獨而誠樂為之不待强心努力而自不</span><br/>
<span class='tline' id='l639' data-llen='14831:14854'>　容已也然則彼有自謂知之已至而不能謹獨者實</span><br/>
<span class='tline' id='l640' data-llen='14854:14877'>　未至而强自名耳知果至矣則何不能慎獨之有哉</span><br/>
<span class='tline' id='l641' data-llen='14877:14900'>　雖然知至以上學問之事也意誠以下自修之事也</span><br/>
<span class='tline' id='l642' data-llen='14900:14923'>　此章上承學問之終而下啓自修之首與夫物格而</span><br/>
<span class='tline' id='l643' data-llen='14923:14946'>　知至者其事若不相謀而實相為用正一篇之樞紐</span><br/>
<span class='tline' id='l644' data-llen='14946:14969'>　而大學之牢闗也誠度此闗則入徳之塗坦然平直</span><br/>
<span class='tline' id='l645' data-llen='14969:14992'>　自可安行必逹而無復有齟齬矣學者可不深考而</span><br/>
<span class='tline' id='l646' data-llen='14992:15019'><a onclick="displayPageImage('KR1d0057', 'WYG', '150-36b' );" name="150-36b" class="pb">[150-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='15019:15042'>　實用其力也或曰然則慊之為義或以為少又以為</span><br/>
<span class='tline' id='l648' data-llen='15042:15065'>　恨與此不同何也曰慊之為字有作嗛者而字書以</span><br/>
<span class='tline' id='l649' data-llen='15065:15088'>　為口銜物也然則慊亦但為心有所銜之義而其為</span><br/>
<span class='tline' id='l650' data-llen='15088:15111'>　快為足為恨為小則以所銜之異而别之耳孟子所</span><br/>
<span class='tline' id='l651' data-llen='15111:15134'>　謂慊於心樂毅所謂慊於志則以銜其快與足之意</span><br/>
<span class='tline' id='l652' data-llen='15134:15157'>　而言者也孟子所謂吾何慊漢書所謂㗚栗姬則以</span><br/>
<span class='tline' id='l653' data-llen='15157:15180'>　銜其恨與少之意而言者也讀者各隨所指而觀之</span><br/>
<span class='tline' id='l654' data-llen='15180:15203'>　則既並行而不悖矣字書又以其訓快與足者讀與</span><br/>
<span class='tline' id='l655' data-llen='15203:15230'><a onclick="displayPageImage('KR1d0057', 'WYG', '150-37a' );" name="150-37a" class="pb">[150-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='15230:15250'>　惬同則義愈明而音又異尤不患於無别也</span><br/>
<span class='tline' id='l657' data-llen='15250:15273'>　嚴陵方氏曰惡惡如惡惡臭好善如好好色則其所</span><br/>
<span class='tline' id='l658' data-llen='15273:15296'>　好惡必誠矣此由毋自欺故也厭然者有厭故從新</span><br/>
<span class='tline' id='l659' data-llen='15296:15319'>　之意小人閒居所為皆不善也果然厭故從新則善</span><br/>
<span class='tline' id='l660' data-llen='15319:15342'>　矣然而小人之所厭見君子而後厭然非其誠心也</span><br/>
<span class='tline' id='l661' data-llen='15342:15365'>　姑以揜其不善而著其善而已十目所視言所視者</span><br/>
<span class='tline' id='l662' data-llen='15365:15380'>　多也十手所指言所指者多也</span><br/>
<span class='tline' id='l663' data-llen='15380:15403'>　山隂陸氏曰厭讀如字著未嘗厭也書曰凶人為不</span><br/>
<span class='tline' id='l664' data-llen='15403:15430'><a onclick="displayPageImage('KR1d0057', 'WYG', '150-37b' );" name="150-37b" class="pb">[150-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='15430:15453'>　善亦惟日不足富潤屋徳潤身雖皆有所潤然屋與</span><br/>
<span class='tline' id='l666' data-llen='15453:15460'>　身孰親哉</span><br/>
<span class='tline' id='l667' data-llen='15460:15483'>　石林葉氏曰在獨而能慎則其在見不必慎之也小</span><br/>
<span class='tline' id='l668' data-llen='15483:15506'>　人在獨不能慎見君子然後揜其不善亦將何益乎</span><br/>
<span class='tline' id='l669' data-llen='15506:15529'>　傳曰莫見乎隐莫顯乎㣲誠於中則隐而㣲形於外</span><br/>
<span class='tline' id='l670' data-llen='15529:15552'>　則顯而見此君子之謹其獨與小人之揜其不善雖</span><br/>
<span class='tline' id='l671' data-llen='15552:15575'>　所主不同而形於外一也人之富足則能潤屋而已</span><br/>
<span class='tline' id='l672' data-llen='15575:15598'>　徳之修則非特潤身而已充實在内則其心也廣輝</span><br/>
<span class='tline' id='l673' data-llen='15598:15625'><a onclick="displayPageImage('KR1d0057', 'WYG', '150-38a' );" name="150-38a" class="pb">[150-38a] <img width="20"  src="/static/img/kanseki-5.png"/></a></span><br/>
<span class='tline' id='l674' data-llen='15625:15648'>　光在外則其體也胖孟子曰仁義禮智根於心其生</span><br/>
<span class='tline' id='l675' data-llen='15648:15671'>　色也睟然見於面盎於背施於四體四體不言而喻</span><br/>
<span class='tline' id='l676' data-llen='15671:15694'>　新定錢氏曰獨非必暗室屋漏之謂雖大庭廣衆而</span><br/>
<span class='tline' id='l677' data-llen='15694:15717'>　一念之動我自知耳於此致謹正是做不自欺功夫</span><br/>
<span class='tline' id='l678' data-llen='15717:15740'>　　常人只謂心之隐㣲人不知不見便走作了若於</span><br/>
<span class='tline' id='l679' data-llen='15740:15763'>　此時凛乎其嚴便如十目所視十手所指如何敢欺</span><br/>
<span class='tline' id='l680' data-llen='15763:15785'>　　一箇毋字三箇必字立詞甚嚴學者所宜深體</span><br/>
<span class='tline' id='l681' data-llen='15785:15808'>　廬陵胡氏曰誠無妄也自欺則妄矣人之惡臭好色</span><br/>
<span class='tline' id='l682' data-llen='15808:15835'><a onclick="displayPageImage('KR1d0057', 'WYG', '150-38b' );" name="150-38b" class="pb">[150-38b] <img width="20"  src="/static/img/kanseki-5.png"/></a></span><br/>
<span class='tline' id='l683' data-llen='15835:15858'>　根於心非偽為也是誠也凡耳目口鼻之所欲其心</span><br/>
<span class='tline' id='l684' data-llen='15858:15881'>　之所樂豈有異哉謂其好惡與人異者妄也蹈水火</span><br/>
<span class='tline' id='l685' data-llen='15881:15904'>　者之求免於人也彼介於其側者不唯其父兄子弟</span><br/>
<span class='tline' id='l686' data-llen='15904:15927'>　之慈愛然後徃而全之也雖有所憎怨苟不至乎欲</span><br/>
<span class='tline' id='l687' data-llen='15927:15950'>　其死者則將極奔盡氣濡手足焦毛髪救之而不辭</span><br/>
<span class='tline' id='l688' data-llen='15950:15973'>　也若是者何哉其勢誠急而其情誠可悲也吾之救</span><br/>
<span class='tline' id='l689' data-llen='15973:15996'>　之也非有求而然也中心惻怛而其情誠不忍也若</span><br/>
<span class='tline' id='l690' data-llen='15996:16019'>　彼有可救之道而吾終莫之救也尚可以為仁人乎</span><br/>
<span class='tline' id='l691' data-llen='16019:16046'><a onclick="displayPageImage('KR1d0057', 'WYG', '150-39a' );" name="150-39a" class="pb">[150-39a] <img width="20"  src="/static/img/kanseki-5.png"/></a></span><br/>
<span class='tline' id='l692' data-llen='16046:16069'>　哉猶此觀之誠其意如好色惡臭非由外鑠我也自</span><br/>
<span class='tline' id='l693' data-llen='16069:16092'>　慊自敬也誠生乎謙敬易一謙而四益盖謙敬之大</span><br/>
<span class='tline' id='l694' data-llen='16092:16115'>　也如此小人見君子揜其不善而著其善盖其良心</span><br/>
<span class='tline' id='l695' data-llen='16115:16138'>　猶存知不善之為可羞也是謂人可欺也心可欺乎</span><br/>
<span class='tline' id='l696' data-llen='16138:16161'>　人視已見肺肝則心已露矣其嚴乎嚴猶畏憚也言</span><br/>
<span class='tline' id='l697' data-llen='16161:16182'>　衆所指視不足畏憚唯獨居為不善甚可畏也</span><br/>
<span class='tline' id='l698' data-llen='16182:16205'>　東萊吕氏曰揜不善而著其善此小人之良心猶存</span><br/>
<span class='tline' id='l699' data-llen='16205:16228'>　也由不能充之故其自暴如是如其知萬物一理中</span><br/>
<span class='tline' id='l700' data-llen='16228:16255'><a onclick="displayPageImage('KR1d0057', 'WYG', '150-39b' );" name="150-39b" class="pb">[150-39b] <img width="20"  src="/static/img/kanseki-5.png"/></a></span><br/>
<span class='tline' id='l701' data-llen='16255:16278'>　外一致作於此者見於彼至隐至㣲之間而有所謂</span><br/>
<span class='tline' id='l702' data-llen='16278:16301'>　昭昭不可欺者則亦知所以反身矣知所以反身者</span><br/>
<span class='tline' id='l703' data-llen='16301:16315'>　知格物之道也<span class='krp-note'>居仁/</span></span><br/>
<span class='tline' id='l704' data-llen='16315:16338'>　龍泉葉氏曰意者始發而未形去心之全體尚未逺</span><br/>
<span class='tline' id='l705' data-llen='16338:16361'>　矣然而有愛惡之别有公私之異端緒之差源流之</span><br/>
<span class='tline' id='l706' data-llen='16361:16384'>　分皆見於此堯舜之為堯舜桀紂之為桀紂天下之</span><br/>
<span class='tline' id='l707' data-llen='16384:16407'>　人終日安焉而不悟皆兆於此故誠其意者所以實</span><br/>
<span class='tline' id='l708' data-llen='16407:16430'>　是理於將發之初也彼其本無不善而異日之成有</span><br/>
<span class='tline' id='l709' data-llen='16430:16457'><a onclick="displayPageImage('KR1d0057', 'WYG', '150-40a' );" name="150-40a" class="pb">[150-40a] <img width="20"  src="/static/img/kanseki-5.png"/></a></span><br/>
<span class='tline' id='l710' data-llen='16457:16480'>　君子小人之分焉盖始發之際所以自欺而掩抑之</span><br/>
<span class='tline' id='l711' data-llen='16480:16503'>　者衆矣如惡惡臭如好好色中心誠然其堅實而不</span><br/>
<span class='tline' id='l712' data-llen='16503:16526'>　破純一而無所疑者君子與小人同也唯其善惡邪</span><br/>
<span class='tline' id='l713' data-llen='16526:16549'>　正之念泛然徃來於其間二而不一雜而不純然後</span><br/>
<span class='tline' id='l714' data-llen='16549:16572'>　外物乗之奪其至㣲者而為之主此不可以不察也</span><br/>
<span class='tline' id='l715' data-llen='16572:16595'>　自慊者所謂毋自欺也見君子而厭然誰謂之無其</span><br/>
<span class='tline' id='l716' data-llen='16595:16618'>　意哉私意亂於其先用事既乆戕賊已成雖有善意</span><br/>
<span class='tline' id='l717' data-llen='16618:16641'>　之發不足以救其禍而徒足以形其惡人之所以兢</span><br/>
<span class='tline' id='l718' data-llen='16641:16668'><a onclick="displayPageImage('KR1d0057', 'WYG', '150-40b' );" name="150-40b" class="pb">[150-40b] <img width="20"  src="/static/img/kanseki-5.png"/></a></span><br/>
<span class='tline' id='l719' data-llen='16668:16691'>　兢然畏屋漏如畏宫庭出門閾如嚴賔師髙其閈閎</span><br/>
<span class='tline' id='l720' data-llen='16691:16714'>　設其干櫓學者不可以毫釐犯者懼私意之賊而一</span><br/>
<span class='tline' id='l721' data-llen='16714:16737'>　日之厭然者著於外也此君子之所獨致人安得而</span><br/>
<span class='tline' id='l722' data-llen='16737:16760'>　共之故人莫不有此獨也溺於所同流蕩委靡而其</span><br/>
<span class='tline' id='l723' data-llen='16760:16783'>　所謂獨者敗矣十目所視十手所指人倫之内常見</span><br/>
<span class='tline' id='l724' data-llen='16783:16806'>　此理而人不自覺唯君子畏之為甚嚴也丘山積於</span><br/>
<span class='tline' id='l725' data-llen='16806:16829'>　㣲塵江海聚於涓流此知者之所深察富潤屋徳潤</span><br/>
<span class='tline' id='l726' data-llen='16829:16852'>　身由毫末之㣲積而至於不可掩之效潤字當細玩</span><br/>
<span class='tline' id='l727' data-llen='16852:16879'><a onclick="displayPageImage('KR1d0057', 'WYG', '150-41a' );" name="150-41a" class="pb">[150-41a] <img width="20"  src="/static/img/kanseki-5.png"/></a></span><br/>
<span class='tline' id='l728' data-llen='16879:16902'>　建安真氏曰自慊是為己言己之所以為善者乃是</span><br/>
<span class='tline' id='l729' data-llen='16902:16925'>　我合當如此若不為善則此心自不快足自不能安</span><br/>
<span class='tline' id='l730' data-llen='16925:16948'>　非是為他人而為善也自欺是為人本無實意為善</span><br/>
<span class='tline' id='l731' data-llen='16948:16971'>　但外面畧假借以欺人欲人稱好而已殊不知人心</span><br/>
<span class='tline' id='l732' data-llen='16971:16990'>　之靈昭如日月何可欺也只是自欺而已</span><br/>
<span class='tline' id='l733' data-llen='16990:17013'>　新定邵氏曰為善之意發於真實之謂誠假於浮虛</span><br/>
<span class='tline' id='l734' data-llen='17013:17036'>　之謂偽誠則篤實輝光人雖潛窺宻察而在我者終</span><br/>
<span class='tline' id='l735' data-llen='17036:17059'>　不可沒也偽則心勞日拙已雖巧覆曲䕶而在人者</span><br/>
<span class='tline' id='l736' data-llen='17059:17086'><a onclick="displayPageImage('KR1d0057', 'WYG', '150-41b' );" name="150-41b" class="pb">[150-41b] <img width="20"  src="/static/img/kanseki-5.png"/></a></span><br/>
<span class='tline' id='l737' data-llen='17086:17109'>　終不可欺也世之人固有於惡未必真知所惡而陽</span><br/>
<span class='tline' id='l738' data-llen='17109:17132'>　為惡之之狀者矣於善未必真知所好而矯為好之</span><br/>
<span class='tline' id='l739' data-llen='17132:17155'>　之形者矣非所謂誠也必也惡惡如惡惡臭而後其</span><br/>
<span class='tline' id='l740' data-llen='17155:17178'>　惡始真好善如好好色而後其好始實好善惡惡真</span><br/>
<span class='tline' id='l741' data-llen='17178:17201'>　實如此則其舍卑汙而趣髙明也無異雜溷濁而遊</span><br/>
<span class='tline' id='l742' data-llen='17201:17224'>　清都也棄人欲而從天理也無異逺臭腐而襲芝蘭</span><br/>
<span class='tline' id='l743' data-llen='17224:17246'>　也豈不欣乎快所欲而足所願哉此之謂自嗛也</span><br/>
<span class='tline' id='l744' data-llen='17246:17269'>　獨非特孤居獨處之謂也雖與人同堂合席而意藏</span><br/>
<span class='tline' id='l745' data-llen='17269:17296'><a onclick="displayPageImage('KR1d0057', 'WYG', '150-42a' );" name="150-42a" class="pb">[150-42a] <img width="20"  src="/static/img/kanseki-5.png"/></a></span><br/>
<span class='tline' id='l746' data-llen='17296:17319'>　於中人所不知己所獨知者皆君子致謹之時也能</span><br/>
<span class='tline' id='l747' data-llen='17319:17342'>　謹其獨則能誠其意矣堯舜禹之相傳拳拳乎人心</span><br/>
<span class='tline' id='l748' data-llen='17342:17365'>　道心之分惟精惟一之戒者所以謹此獨也詩人之</span><br/>
<span class='tline' id='l749' data-llen='17365:17388'>　詠文王一則曰不聞亦式不諫亦入二則曰不顯亦</span><br/>
<span class='tline' id='l750' data-llen='17388:17411'>　臨無射亦保者所以謹此獨也竊怪夫世之小人閒</span><br/>
<span class='tline' id='l751' data-llen='17411:17434'>　居之時恣為不善無所不至及見君子乃始厭然閉</span><br/>
<span class='tline' id='l752' data-llen='17434:17457'>　藏揜其不善而著其善其意盖謂衆人為不足恤而</span><br/>
<span class='tline' id='l753' data-llen='17457:17480'>　君子可以矯飾欺也不知念慮僅萌於方寸之㣲識</span><br/>
<span class='tline' id='l754' data-llen='17480:17507'><a onclick="displayPageImage('KR1d0057', 'WYG', '150-42b' );" name="150-42b" class="pb">[150-42b] <img width="20"  src="/static/img/kanseki-5.png"/></a></span><br/>
<span class='tline' id='l755' data-llen='17507:17530'>　者已得之眉睫之間故目動言肆肝鬲洞見足髙氣</span><br/>
<span class='tline' id='l756' data-llen='17530:17553'>　揚心膂畢露在已雖自謂城府之深而在人已不啻</span><br/>
<span class='tline' id='l757' data-llen='17553:17576'>　肺肝之視如是則人心至靈不可欺也己之為偽祇</span><br/>
<span class='tline' id='l758' data-llen='17576:17599'>　足以自欺而已竟何益哉此足以見實有諸中者無</span><br/>
<span class='tline' id='l759' data-llen='17599:17621'>　閒於善惡必形諸外也此君子所以必謹其獨也</span><br/>
<span class='tline' id='l760' data-llen='17621:17644'>　毎愛東萊吕成公論春秋之公侯卿大夫未嘗致力</span><br/>
<span class='tline' id='l761' data-llen='17644:17667'>　於暗室屋漏之學及㑹盟聘享之際雖欲勉强修飾</span><br/>
<span class='tline' id='l762' data-llen='17667:17690'>　終有時而不能揜㰱血而忘者不自知其忘也受玉</span><br/>
<span class='tline' id='l763' data-llen='17690:17717'><a onclick="displayPageImage('KR1d0057', 'WYG', '150-43a' );" name="150-43a" class="pb">[150-43a] <img width="20"  src="/static/img/kanseki-5.png"/></a></span><br/>
<span class='tline' id='l764' data-llen='17717:17740'>　而惰者不自知其惰也嗚呼此十目十手之地所以</span><br/>
<span class='tline' id='l765' data-llen='17740:17748'>　為可畏也歟</span><br/>
<span class='tline' id='l766' data-llen='17748:17771'>　霅川倪氏曰自謙注及諸家皆作慊竊謂不必改經</span><br/>
<span class='tline' id='l767' data-llen='17771:17794'>　文只作謙可也謙之彖曰人道惡盈而好謙此好惡</span><br/>
<span class='tline' id='l768' data-llen='17794:17817'>　之正也人能知謙之好惡則公矣又謙者有其實而</span><br/>
<span class='tline' id='l769' data-llen='17817:17840'>　若虛者也不謙之人以虚為實務矜夸以欺人不惟</span><br/>
<span class='tline' id='l770' data-llen='17840:17863'>　欺人又以自欺　又曰誠一也而有善惡之異誠於</span><br/>
<span class='tline' id='l771' data-llen='17863:17886'>　為善誠也誠於為惡亦誠也誠於中必形於外君子</span><br/>
<span class='tline' id='l772' data-llen='17886:17913'><a onclick="displayPageImage('KR1d0057', 'WYG', '150-43b' );" name="150-43b" class="pb">[150-43b] <img width="20"  src="/static/img/kanseki-5.png"/></a></span><br/>
<span class='tline' id='l773' data-llen='17913:17936'>　與小人皆然君子知其如此故謹其獨而誠於為善</span><br/>
<span class='tline' id='l774' data-llen='17936:17959'>　世有攻人之偽者其人姦惡又甚於所攻而其説曰</span><br/>
<span class='tline' id='l775' data-llen='17959:17982'>　吾所為表裏如一不欺也誠實也此乃敢於為惡者</span><br/>
<span class='tline' id='l776' data-llen='17982:18005'>　爾彼則偽於為善爾乃誠於為惡是小人之無忌憚</span><br/>
<span class='tline' id='l777' data-llen='18005:18028'>　者故誠則若一而有善惡不同不可不辨重言必慎</span><br/>
<span class='tline' id='l778' data-llen='18028:18041'>　其獨申其義而諄誨之也</span><br/>
<span class='tline' id='l779' data-llen='18041:18064'>　延平周氏曰必曰心廣體胖者盖有以根於一心然</span><br/>
<span class='tline' id='l780' data-llen='18064:18075'>　後有以施於四體也</span><br/>
<span class='tline' id='l781' data-llen='18075:18102'><a onclick="displayPageImage('KR1d0057', 'WYG', '150-44a' );" name="150-44a" class="pb">[150-44a] <img width="20"  src="/static/img/kanseki-5.png"/></a></span><br/>
<span class='tline' id='l782' data-llen='18102:18125'>　長樂陳氏曰人非不知誠之為善欺之為不善而其</span><br/>
<span class='tline' id='l783' data-llen='18125:18148'>　所為毎不免於欺者直以欺之可為也殊不知心不</span><br/>
<span class='tline' id='l784' data-llen='18148:18171'>　可欺人亦不可欺苟知心不可欺人亦不可欺而專</span><br/>
<span class='tline' id='l785' data-llen='18171:18183'>　於誠焉則何所不至哉</span><br/>
<span class='tline' id='l786' data-llen='18183:18186'>　</span><br/>
<span class='tline' id='l787' data-llen='18186:18189'>　</span><br/>
<span class='tline' id='l788' data-llen='18189:18192'>　</span><br/>
<span class='tline' id='l789' data-llen='18192:18195'>　</span><br/>
<span class='tline' id='l790' data-llen='18195:18222'><a onclick="displayPageImage('KR1d0057', 'WYG', '150-44b' );" name="150-44b" class="pb">[150-44b] <img width="20"  src="/static/img/kanseki-5.png"/></a></span><br/>
<span class='tline' id='l791' data-llen='18222:18225'>　</span><br/>
<span class='tline' id='l792' data-llen='18225:18228'>　</span><br/>
<span class='tline' id='l793' data-llen='18228:18231'>　</span><br/>
<span class='tline' id='l794' data-llen='18231:18234'>　</span><br/>
<span class='tline' id='l795' data-llen='18234:18237'>　</span><br/>
<span class='tline' id='l796' data-llen='18237:18240'>　</span><br/>
<span class='tline' id='l797' data-llen='18240:18243'>　</span><br/>
<span class='tline' id='l798' data-llen='18243:18255'>　禮記集説卷一百五十</span><br/>
</p>
<p><br/>
</p>
  </div>
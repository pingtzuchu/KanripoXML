<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0057', 'WYG', '132-1a' );" name="132-1a" class="pb">[132-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　禮記集説卷一百三十二　　宋　衛湜　撰</span><br/>
<span class='tline' id='l10' data-llen='214:237'>在下位不獲乎上民不可得而治矣獲乎上有道不信</span><br/>
<span class='tline' id='l11' data-llen='237:260'>乎朋友不獲乎上矣信乎朋友有道不順乎親不信乎</span><br/>
<span class='tline' id='l12' data-llen='260:283'>朋友矣順乎親有道反諸身不誠不順乎親矣誠身有</span><br/>
<span class='tline' id='l13' data-llen='283:295'>道不眀乎善不誠乎身矣</span><br/>
<span class='tline' id='l14' data-llen='295:318'>　鄭氏曰獲得也不獲乎上言臣不得於君則不得居</span><br/>
<span class='tline' id='l15' data-llen='318:341'>　位治民也不明乎善不誠乎身言知善之爲善乃能</span><br/>
<span class='tline' id='l16' data-llen='341:367'><a onclick="displayPageImage('KR1d0057', 'WYG', '132-1b' );" name="132-1b" class="pb">[132-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='367:372'>　行誠</span><br/>
<span class='tline' id='l18' data-llen='372:394'>　孔氏曰此明爲臣爲人皆須誠信於身然後可也</span><br/>
<span class='tline' id='l19' data-llen='394:417'>　河南程氏曰止於至善不明乎善此言善者義理之</span><br/>
<span class='tline' id='l20' data-llen='417:440'>　精微無可得名且以至善目之繼之者善此言善却</span><br/>
<span class='tline' id='l21' data-llen='440:466'>　言得輕但謂繼斯道者莫非善也不可謂惡<span class='krp-note'>伊川/</span>又</span><br/>
<span class='tline' id='l22' data-llen='466:489'>　曰這一箇道理不爲堯存不爲桀亡只是人不道他</span><br/>
<span class='tline' id='l23' data-llen='489:511'>　這裏知此便是明善　又曰明善在明守善在誠</span><br/>
<span class='tline' id='l24' data-llen='511:534'>　又曰人患事物繫累思慮蔽錮只是不得其要要在</span><br/>
<span class='tline' id='l25' data-llen='534:560'><a onclick="displayPageImage('KR1d0057', 'WYG', '132-2a' );" name="132-2a" class="pb">[132-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='560:583'>　明善明善在乎格物窮理窮至於物理則漸久後天</span><br/>
<span class='tline' id='l27' data-llen='583:609'>　下之物皆能窮只是一理<span class='krp-note'>伊川/</span>又曰且省外事但明</span><br/>
<span class='tline' id='l28' data-llen='609:632'>　乎善唯進誠道其文章雖不中不逺矣所守不約泛</span><br/>
<span class='tline' id='l29' data-llen='632:658'>　濫無功<span class='krp-note'>明道/</span>又曰學者必知所以入德不知所以入</span><br/>
<span class='tline' id='l30' data-llen='658:681'>　德未見其能進也故孟子曰不明乎善不誠其身易</span><br/>
<span class='tline' id='l31' data-llen='681:689'>　曰知至至之</span><br/>
<span class='tline' id='l32' data-llen='689:712'>　藍田吕氏曰不得乎親不可以爲人不順乎親不可</span><br/>
<span class='tline' id='l33' data-llen='712:735'>　以爲子則人之所以信於朋友者豈聲音笑貌爲哉</span><br/>
<span class='tline' id='l34' data-llen='735:761'><a onclick="displayPageImage('KR1d0057', 'WYG', '132-2b' );" name="132-2b" class="pb">[132-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='761:784'>　内誠盡乎父母内行孚於家人則朋友者不期信而</span><br/>
<span class='tline' id='l36' data-llen='784:807'>　信之矣故曰不順乎親不信乎朋友矣獲乎上者有</span><br/>
<span class='tline' id='l37' data-llen='807:830'>　善而見信有功而見知所施於民者莫非善也不獲</span><br/>
<span class='tline' id='l38' data-llen='830:853'>　乎上者徳進而見忌功髙而見疑身且不保尚何民</span><br/>
<span class='tline' id='l39' data-llen='853:873'>　之可治哉故曰不獲乎上民不可得而治矣</span><br/>
<span class='tline' id='l40' data-llen='873:896'>　建安游氏曰欲誠其意先致其知故不明乎善不誠</span><br/>
<span class='tline' id='l41' data-llen='896:919'>　乎身矣學至於誠身安徃而不致其極哉以内則順</span><br/>
<span class='tline' id='l42' data-llen='919:942'>　乎親以外則信乎友以上則可以得君以下則可以</span><br/>
<span class='tline' id='l43' data-llen='942:968'><a onclick="displayPageImage('KR1d0057', 'WYG', '132-3a' );" name="132-3a" class="pb">[132-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='968:985'>　得民此舜之允塞所以五典克從也</span><br/>
<span class='tline' id='l45' data-llen='985:1008'>　延平楊氏曰不明乎善雖欲擇之固執之未必當於</span><br/>
<span class='tline' id='l46' data-llen='1008:1031'>　道也故欲誠乎身必光於明善不誠乎身則身不行</span><br/>
<span class='tline' id='l47' data-llen='1031:1054'>　道矣身不行道不行於妻子況能順其親乎故順乎</span><br/>
<span class='tline' id='l48' data-llen='1054:1077'>　親必先於誠身不順乎親則於其所厚者薄也況於</span><br/>
<span class='tline' id='l49' data-llen='1077:1100'>　朋友乎故欲信乎朋友必先順乎親夫責善朋友之</span><br/>
<span class='tline' id='l50' data-llen='1100:1123'>　道也不信乎朋友則其善不足稱也已而欲獲乎上</span><br/>
<span class='tline' id='l51' data-llen='1123:1146'>　不亦難乎不獲乎上則身不能保況欲治其民乎不</span><br/>
<span class='tline' id='l52' data-llen='1146:1172'><a onclick="displayPageImage('KR1d0057', 'WYG', '132-3b' );" name="132-3b" class="pb">[132-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1172:1195'>　可得也　又曰反身者反求諸身也蓋萬物皆備於</span><br/>
<span class='tline' id='l54' data-llen='1195:1218'>　我非自外得反諸身而已　又曰明善在致知致知</span><br/>
<span class='tline' id='l55' data-llen='1218:1241'>　在格物號物之多至於萬則物蓋有不可勝窮者反</span><br/>
<span class='tline' id='l56' data-llen='1241:1264'>　身而誠則舉天下之物在我矣詩曰天生烝民有物</span><br/>
<span class='tline' id='l57' data-llen='1264:1287'>　有則凡形色具於吾身者無非物也而各有則焉反</span><br/>
<span class='tline' id='l58' data-llen='1287:1300'>　而求之則天下之理得矣</span><br/>
<span class='tline' id='l59' data-llen='1300:1323'>　新安朱氏曰此第二十章第五節此又以在下位者</span><br/>
<span class='tline' id='l60' data-llen='1323:1346'>　推言素定之意反諸身不誠謂反求諸身而所存所</span><br/>
<span class='tline' id='l61' data-llen='1346:1372'><a onclick="displayPageImage('KR1d0057', 'WYG', '132-4a' );" name="132-4a" class="pb">[132-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1372:1395'>　發未能眞實而無妄也不明乎善謂未能察於人心</span><br/>
<span class='tline' id='l63' data-llen='1395:1418'>　天命之本然而眞知至善之所在也夫在下位而不</span><br/>
<span class='tline' id='l64' data-llen='1418:1441'>　獲乎上則無以安其位而行其志故民不可治然欲</span><br/>
<span class='tline' id='l65' data-llen='1441:1464'>　獲乎上又不可以諛説取容也其道在信乎友而已</span><br/>
<span class='tline' id='l66' data-llen='1464:1487'>　蓋不信乎友則志行不孚而名譽不聞故上不見知</span><br/>
<span class='tline' id='l67' data-llen='1487:1510'>　然欲信乎友又不可以便佞苟合也其道在悦乎親</span><br/>
<span class='tline' id='l68' data-llen='1510:1533'>　而已蓋不悦乎親則所厚者薄而無所不薄故友不</span><br/>
<span class='tline' id='l69' data-llen='1533:1556'>　見信然欲順乎親又不可以阿意曲從也其道在誠</span><br/>
<span class='tline' id='l70' data-llen='1556:1582'><a onclick="displayPageImage('KR1d0057', 'WYG', '132-4b' );" name="132-4b" class="pb">[132-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1582:1605'>　乎身而已蓋反身不誠則外有事親之理而内無愛</span><br/>
<span class='tline' id='l72' data-llen='1605:1628'>　敬之實故親不見悅然則欲誠乎身又不可以襲取</span><br/>
<span class='tline' id='l73' data-llen='1628:1651'>　強爲也其道在明乎善而已蓋不能格物致知以真</span><br/>
<span class='tline' id='l74' data-llen='1651:1674'>　知至善之所在則好善必不能如好好色惡惡必不</span><br/>
<span class='tline' id='l75' data-llen='1674:1697'>　能如惡惡臭雖欲勉焉以誠其身而身不可得而誠</span><br/>
<span class='tline' id='l76' data-llen='1697:1720'>　矣此必然之理也故夫子言此而其下文即以天道</span><br/>
<span class='tline' id='l77' data-llen='1720:1743'>　人道擇善固執者繼之蓋擇善所以明善固執所以</span><br/>
<span class='tline' id='l78' data-llen='1743:1766'>　誠身擇之之明則大學所謂物格而知至也執之之</span><br/>
<span class='tline' id='l79' data-llen='1766:1792'><a onclick="displayPageImage('KR1d0057', 'WYG', '132-5a' );" name="132-5a" class="pb">[132-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1792:1815'>　固則大學所謂意誠而心正身修也知至則反諸身</span><br/>
<span class='tline' id='l81' data-llen='1815:1838'>　者將無一毫之不實意誠心正而修身則順親信友</span><br/>
<span class='tline' id='l82' data-llen='1838:1861'>　獲上治民將無所施而不利而逹道逹徳九經凡事</span><br/>
<span class='tline' id='l83' data-llen='1861:1884'>　亦一以貫之而無遺矣又曰此章之説雖多然亦無</span><br/>
<span class='tline' id='l84' data-llen='1884:1907'>　大得失唯楊氏反身之説爲未安耳蓋反身而誠者</span><br/>
<span class='tline' id='l85' data-llen='1907:1930'>　物格知至而反之於身則所明之善無不實有如前</span><br/>
<span class='tline' id='l86' data-llen='1930:1953'>　所謂如惡惡臭如好好色而其所行自無内外隱微</span><br/>
<span class='tline' id='l87' data-llen='1953:1976'>　之殊耳若知有未至則反之而不誠者多矣安得直</span><br/>
<span class='tline' id='l88' data-llen='1976:2002'><a onclick="displayPageImage('KR1d0057', 'WYG', '132-5b' );" name="132-5b" class="pb">[132-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2002:2025'>　謂但能反求諸身則不待求之於外而萬物之理皆</span><br/>
<span class='tline' id='l90' data-llen='2025:2048'>　備於我而無不誠哉況格物之功正在即事即物而</span><br/>
<span class='tline' id='l91' data-llen='2048:2071'>　各求其理今乃反欲離去事物而專務求之於身尤</span><br/>
<span class='tline' id='l92' data-llen='2071:2094'>　非大學之本意矣　又曰原道中舉大學却不説致</span><br/>
<span class='tline' id='l93' data-llen='2094:2117'>　知在格物一句蘇子由古史論舉中庸不獲乎上後</span><br/>
<span class='tline' id='l94' data-llen='2117:2140'>　却不説不明乎善不誠乎身二句這兩箇好做對司</span><br/>
<span class='tline' id='l95' data-llen='2140:2163'>　馬温公議儀秦處説立天下之正位行天下之大道</span><br/>
<span class='tline' id='l96' data-llen='2163:2186'>　却不説居天下之廣居看得這様都是箇無頭學問</span><br/>
<span class='tline' id='l97' data-llen='2186:2212'><a onclick="displayPageImage('KR1d0057', 'WYG', '132-6a' );" name="132-6a" class="pb">[132-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2212:2235'>　海陵胡氏曰必先得上之信任然後道得以行民得</span><br/>
<span class='tline' id='l99' data-llen='2235:2258'>　以治朋友信之然後聲譽聞逹可以取信於上朋友</span><br/>
<span class='tline' id='l100' data-llen='2258:2281'>　未信況可取信於君乎閨門之内其親且未能順朋</span><br/>
<span class='tline' id='l101' data-llen='2281:2304'>　友肯信之乎順親有道當以至誠自持其身何者凡</span><br/>
<span class='tline' id='l102' data-llen='2304:2327'>　所爲善則親喜悦所爲不善則親愧辱故不能以至</span><br/>
<span class='tline' id='l103' data-llen='2327:2350'>　誠自持則不順其親矣事有善惡若誠於惡則失所</span><br/>
<span class='tline' id='l104' data-llen='2350:2373'>　以誠身之道當眀於善而固執之然後可以誠身矣</span><br/>
<span class='tline' id='l105' data-llen='2373:2396'>　廣安游氏曰此言爲人輔相佐其君治天下之道也</span><br/>
<span class='tline' id='l106' data-llen='2396:2422'><a onclick="displayPageImage('KR1d0057', 'WYG', '132-6b' );" name="132-6b" class="pb">[132-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2422:2445'>　天子之相名爲人臣實行君之事治君之民用君之</span><br/>
<span class='tline' id='l108' data-llen='2445:2468'>　爵禄以爲賞用君之刀鋸以為罰生殺進退皆得專</span><br/>
<span class='tline' id='l109' data-llen='2468:2491'>　之此之謂宰相之事不如此不可以為政然必得其</span><br/>
<span class='tline' id='l110' data-llen='2491:2514'>　君然後可以如此然獲乎上必信乎友舜之道信於</span><br/>
<span class='tline' id='l111' data-llen='2514:2537'>　四岳而後獲乎堯禹之道信於契臯陶然後獲於舜</span><br/>
<span class='tline' id='l112' data-llen='2537:2560'>　周公不爲召公所說則周公以爲憂求所以釋召公</span><br/>
<span class='tline' id='l113' data-llen='2560:2583'>　之意而作君奭召公既説周公獲乎成王矣管仲見</span><br/>
<span class='tline' id='l114' data-llen='2583:2606'>　信於鮑叔而獲乎威公子産見信於子皮而獲於鄭</span><br/>
<span class='tline' id='l115' data-llen='2606:2632'><a onclick="displayPageImage('KR1d0057', 'WYG', '132-7a' );" name="132-7a" class="pb">[132-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2632:2655'>　伯古之人臣莫不如此然不順乎親則不能信乎朋</span><br/>
<span class='tline' id='l117' data-llen='2655:2678'>　友蓋君子之道自内以及外自近以及逺於其親而</span><br/>
<span class='tline' id='l118' data-llen='2678:2701'>　不順況能及他人乎孟子論舜專言其得乎親而後</span><br/>
<span class='tline' id='l119' data-llen='2701:2724'>　可以治天下此章所言全以舜為法故曰不以舜之</span><br/>
<span class='tline' id='l120' data-llen='2724:2747'>　所以事堯事君不敬其君者也舜爲堯相上獲乎堯</span><br/>
<span class='tline' id='l121' data-llen='2747:2770'>　下見信乎禹稷契臯陶其道蓋出於此順乎親又必</span><br/>
<span class='tline' id='l122' data-llen='2770:2793'>　反諸身舜之事親正如此瞽瞍不豫常反求諸己負</span><br/>
<span class='tline' id='l123' data-llen='2793:2816'>　罪引慝終至於瞽瞍亦允若志諴感神此順乎親必</span><br/>
<span class='tline' id='l124' data-llen='2816:2842'><a onclick="displayPageImage('KR1d0057', 'WYG', '132-7b' );" name="132-7b" class="pb">[132-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2842:2865'>　反身以誠而後可也誠身有道必明乎善舜之誠身</span><br/>
<span class='tline' id='l126' data-llen='2865:2888'>　亦本於此孟子曰舜明於庶物察於人倫記曰舜其</span><br/>
<span class='tline' id='l127' data-llen='2888:2911'>　大智也歟舜好問而好察邇言此則舜之明善也不</span><br/>
<span class='tline' id='l128' data-llen='2911:2934'>　眀乎善則下不知人上不知天而不得中庸不得中</span><br/>
<span class='tline' id='l129' data-llen='2934:2944'>　庸則不能誠身矣</span><br/>
<span class='tline' id='l130' data-llen='2944:2967'>　東萊吕氏曰此段蓋自末至本居下者固欲有獲於</span><br/>
<span class='tline' id='l131' data-llen='2967:2990'>　上不知所以獲者自有道擎跽曲拳豈足以獲於上</span><br/>
<span class='tline' id='l132' data-llen='2990:3013'>　直言正諫豈足以獲於上甚者乃云我能取信自然</span><br/>
<span class='tline' id='l133' data-llen='3013:3039'><a onclick="displayPageImage('KR1d0057', 'WYG', '132-8a' );" name="132-8a" class="pb">[132-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3039:3062'>　獲於上不知其平日之心不誠信安能一旦爲誠信</span><br/>
<span class='tline' id='l135' data-llen='3062:3085'>　須是平日見信然後可故曰不信於友不獲於上矣</span><br/>
<span class='tline' id='l136' data-llen='3085:3108'>　信於友者又須是能悦親如不能悦親於朋友交際</span><br/>
<span class='tline' id='l137' data-llen='3108:3131'>　閒雖有誠信而非發之於内常時固可遮藏偶然遇</span><br/>
<span class='tline' id='l138' data-llen='3131:3154'>　一大君子則不能掩故曰不悦於親不信於友矣悦</span><br/>
<span class='tline' id='l139' data-llen='3154:3177'>　親有道非三牲五鼎爲足悦親須是承顔順色方爲</span><br/>
<span class='tline' id='l140' data-llen='3177:3200'>　悦親又須是出於誠誠者乃與生俱生固結而不能</span><br/>
<span class='tline' id='l141' data-llen='3200:3224'>　自解故曰反身不誠不悦於親矣此章一句𦂳一句</span><br/>
<span class='tline' id='l142' data-llen='3224:3250'><a onclick="displayPageImage('KR1d0057', 'WYG', '132-8b' );" name="132-8b" class="pb">[132-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3250:3273'>　漸漸入來蓋明善乃理之極雖堯舜禹湯文武周公</span><br/>
<span class='tline' id='l144' data-llen='3273:3296'>　孔子所以相繼者亦不過明善於明善之外更無所</span><br/>
<span class='tline' id='l145' data-llen='3296:3319'>　加損故曰不明乎善不誠乎身矣止是要從近處看</span><br/>
<span class='tline' id='l146' data-llen='3319:3342'>　今之人其於事親從兄事上交友之際固有時乎中</span><br/>
<span class='tline' id='l147' data-llen='3342:3365'>　理然有時又差了蓋雖到九分九釐盡有一毫差則</span><br/>
<span class='tline' id='l148' data-llen='3365:3388'>　併前都差如行九十九里忽差路頭則都不濟事此</span><br/>
<span class='tline' id='l149' data-llen='3388:3407'>　所以要明善明善要明得盡<span class='krp-note'>居仁/</span></span><br/>
<span class='tline' id='l150' data-llen='3407:3430'>　范陽張氏曰人性皆善特吾學非其道而世無師友</span><br/>
<span class='tline' id='l151' data-llen='3430:3456'><a onclick="displayPageImage('KR1d0057', 'WYG', '132-9a' );" name="132-9a" class="pb">[132-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3456:3479'>　以指示之耳使吾知格物致知之學内而一念外而</span><br/>
<span class='tline' id='l153' data-llen='3479:3502'>　萬事無不窮其原流窮其終始窮之至於極盡之地</span><br/>
<span class='tline' id='l154' data-llen='3502:3525'>　人欲既盡一旦豁然則惟善昭昭無可疑矣此所謂</span><br/>
<span class='tline' id='l155' data-llen='3525:3548'>　一日克己天下歸仁焉故誠之爲用無不感動以此</span><br/>
<span class='tline' id='l156' data-llen='3548:3571'>　事親則吾親感動而無不悦以此交朋友則朋友感</span><br/>
<span class='tline' id='l157' data-llen='3571:3594'>　動而無不信以此事上則在上感動而無不獲以此</span><br/>
<span class='tline' id='l158' data-llen='3594:3617'>　治民則天下感動而無不治是故不憂民之不治上</span><br/>
<span class='tline' id='l159' data-llen='3617:3640'>　之不獲朋友之不信親之不悦獨憂身之不誠善之</span><br/>
<span class='tline' id='l160' data-llen='3640:3666'><a onclick="displayPageImage('KR1d0057', 'WYG', '132-9b' );" name="132-9b" class="pb">[132-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3666:3689'>　不明耳使明乎善則吾身吾親吾友吾君吾民之機</span><br/>
<span class='tline' id='l162' data-llen='3689:3699'>　皆已總攝乎此矣</span><br/>
<span class='tline' id='l163' data-llen='3699:3722'>　新定顧氏曰所謂善者何如哉孟子曰萬物皆備於</span><br/>
<span class='tline' id='l164' data-llen='3722:3745'>　我矣又曰仁人之安宅也義人之正路也曰萬物皆</span><br/>
<span class='tline' id='l165' data-llen='3745:3768'>　備稱其善也曰安宅曰正路喻其善也善之爲言美</span><br/>
<span class='tline' id='l166' data-llen='3768:3791'>　也窮天地亘萬世所謂事物皆於此乎出譬如枝葉</span><br/>
<span class='tline' id='l167' data-llen='3791:3814'>　之生於本根是故事物有大小而此善無大小事物</span><br/>
<span class='tline' id='l168' data-llen='3814:3837'>　有髙下而此善無髙下事物有變遷而此善無變遷</span><br/>
<span class='tline' id='l169' data-llen='3837:3864'><a onclick="displayPageImage('KR1d0057', 'WYG', '132-10a' );" name="132-10a" class="pb">[132-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3864:3887'>　事物有彼此而此善無彼此非有氣也而氣皆於此</span><br/>
<span class='tline' id='l171' data-llen='3887:3910'>　乎出非有形也而形皆於此乎生故有行焉而人莫</span><br/>
<span class='tline' id='l172' data-llen='3910:3933'>　能禦是謂正路有居焉而人莫能移是謂安宅不疾</span><br/>
<span class='tline' id='l173' data-llen='3933:3956'>　而速不行而至自得於我無羨於彼是謂萬物皆備</span><br/>
<span class='tline' id='l174' data-llen='3956:3979'>　事物莫之能及也故謂之善伏羲之爲易堯舜禹之</span><br/>
<span class='tline' id='l175' data-llen='3979:4002'>　相傳以中箕子之言皇極孔子之言仁惟此善也子</span><br/>
<span class='tline' id='l176' data-llen='4002:4025'>　思子之爲是書始明之以天命之性中目之以至誠</span><br/>
<span class='tline' id='l177' data-llen='4025:4048'>　末以為上天之載異時孟子又明之以仁義亦惟此</span><br/>
<span class='tline' id='l178' data-llen='4048:4075'><a onclick="displayPageImage('KR1d0057', 'WYG', '132-10b' );" name="132-10b" class="pb">[132-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4075:4093'>　善也能明此善則知身果不可以不誠</span><br/>
<span class='tline' id='l180' data-llen='4093:4116'>　晉陵喻氏曰夫子之教曰出則事公卿入則事父兄</span><br/>
<span class='tline' id='l181' data-llen='4116:4139'>　事公卿乃與事父兄等逮徳下衰士或以事公卿爲</span><br/>
<span class='tline' id='l182' data-llen='4139:4162'>　恥夫子其知之矣故以是垂教焉其事君盡禮人至</span><br/>
<span class='tline' id='l183' data-llen='4162:4185'>　以爲諂其栖栖於行道人至以為佞後世之君子視</span><br/>
<span class='tline' id='l184' data-llen='4185:4208'>　孔子不趐千萬也而天下之人莫有疑其謟佞者是</span><br/>
<span class='tline' id='l185' data-llen='4208:4231'>　其有過於孔子哉蓋其於天下無孔子皇皇之心不</span><br/>
<span class='tline' id='l186' data-llen='4231:4254'>　以得君行道爲己任無孔子之徳行而不敢自信無</span><br/>
<span class='tline' id='l187' data-llen='4254:4281'><a onclick="displayPageImage('KR1d0057', 'WYG', '132-11a' );" name="132-11a" class="pb">[132-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4281:4304'>　孔子之毋我而不能忘其己私故終於囂囂然無翻</span><br/>
<span class='tline' id='l189' data-llen='4304:4327'>　然而改者也如此則夫謟佞之譏又何疑哉噫無怪</span><br/>
<span class='tline' id='l190' data-llen='4327:4350'>　乎道之不行而斯民之不受賜也安得以孔子中庸</span><br/>
<span class='tline' id='l191' data-llen='4350:4357'>　之道告之</span><br/>
<span class='tline' id='l192' data-llen='4357:4380'>　延平周氏曰信乎朋友是内足以自信而外則足以</span><br/>
<span class='tline' id='l193' data-llen='4380:4403'>　取信此上之所以獲而民可得而治也故孔子之教</span><br/>
<span class='tline' id='l194' data-llen='4403:4419'>　止於信而漆雕開之學亦主於信</span><br/>
<span class='tline' id='l195' data-llen='4419:4442'>　吴興沈氏曰上既言事豫則立至道前定則不窮之</span><br/>
<span class='tline' id='l196' data-llen='4442:4469'><a onclick="displayPageImage('KR1d0057', 'WYG', '132-11b' );" name="132-11b" class="pb">[132-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4469:4492'>　義此復申以明善推而至於民可得而治蓋一理也</span><br/>
<span class='tline' id='l198' data-llen='4492:4515'>　特子思欲理明而事切故諄諄反覆言之能明乎善</span><br/>
<span class='tline' id='l199' data-llen='4515:4538'>　即所謂豫也性之至善自本自根無昬迷之間人僞</span><br/>
<span class='tline' id='l200' data-llen='4538:4561'>　一萌則失先見之明而善不復見矣惟於喜怒哀樂</span><br/>
<span class='tline' id='l201' data-llen='4561:4584'>　未發之時即事而明不為物感則性善明矣明乎至</span><br/>
<span class='tline' id='l202' data-llen='4584:4607'>　善則一性之間無一毫人偽皆天理之自然以之修</span><br/>
<span class='tline' id='l203' data-llen='4607:4630'>　身則誠以之事親則順以之交朋友則信以之在下</span><br/>
<span class='tline' id='l204' data-llen='4630:4653'>　位則必獲乎上以之在上位則必得乎民無所徃而</span><br/>
<span class='tline' id='l205' data-llen='4653:4680'><a onclick="displayPageImage('KR1d0057', 'WYG', '132-12a' );" name="132-12a" class="pb">[132-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4680:4686'>　不當矣</span><br/>
<span class='tline' id='l207' data-llen='4686:4709'>誠者天之道也誠之者人之道也誠者不勉而中不思</span><br/>
<span class='tline' id='l208' data-llen='4709:4732'>而得從容中道聖人也誠之者擇善而固執之者也博</span><br/>
<span class='tline' id='l209' data-llen='4732:4755'>學之審問之慎思之明辨之篤行之有弗學學之弗能</span><br/>
<span class='tline' id='l210' data-llen='4755:4778'>弗措也有弗問問之弗知弗措也有弗思思之弗得弗</span><br/>
<span class='tline' id='l211' data-llen='4778:4801'>措也有弗辨辨之弗明弗措也有弗行行之弗篤弗措</span><br/>
<span class='tline' id='l212' data-llen='4801:4824'>也人一能之己百之人十能之己千之果能此道矣雖</span><br/>
<span class='tline' id='l213' data-llen='4824:4833'>愚必明雖柔必強</span><br/>
<span class='tline' id='l214' data-llen='4833:4860'><a onclick="displayPageImage('KR1d0057', 'WYG', '132-12b' );" name="132-12b" class="pb">[132-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4860:4883'>　鄭氏曰言誠者天性也誠之者學而誠之者也因誠</span><br/>
<span class='tline' id='l216' data-llen='4883:4906'>　身説有大至誠果能此道矣雖愚必明雖柔必強勸</span><br/>
<span class='tline' id='l217' data-llen='4906:4919'>　人學誠其身也果猶決也</span><br/>
<span class='tline' id='l218' data-llen='4919:4942'>　孔氏曰此經明至誠之道自博學之以下申明誠之</span><br/>
<span class='tline' id='l219' data-llen='4942:4965'>　者擇善而固執之事鄭註大至誠則經云誠者天之</span><br/>
<span class='tline' id='l220' data-llen='4965:4988'>　道聖人是矣有弗學學之弗能弗措也謂身有事不</span><br/>
<span class='tline' id='l221' data-llen='4988:5011'>　能常學習須勤力學之措置也言學不至於能則不</span><br/>
<span class='tline' id='l222' data-llen='5011:5028'>　置必待能之乃已也以下諸事皆然</span><br/>
<span class='tline' id='l223' data-llen='5028:5055'><a onclick="displayPageImage('KR1d0057', 'WYG', '132-13a' );" name="132-13a" class="pb">[132-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5055:5078'>　濓溪周氏曰誠者聖人之本大哉乾元萬物資始誠</span><br/>
<span class='tline' id='l225' data-llen='5078:5101'>　之源也乾道變化各正性命誠斯立焉純粹至善者</span><br/>
<span class='tline' id='l226' data-llen='5101:5124'>　也故曰一隂一陽之謂道繼之者善也成之者性也</span><br/>
<span class='tline' id='l227' data-llen='5124:5146'>　元亨誠之通利貞誠之復大哉易也性命之源乎</span><br/>
<span class='tline' id='l228' data-llen='5146:5169'>　又曰聖人誠而已矣誠五常之本百行之源也静無</span><br/>
<span class='tline' id='l229' data-llen='5169:5192'>　而動有至正而明逹也五常百行非誠非也邪暗塞</span><br/>
<span class='tline' id='l230' data-llen='5192:5215'>　也故誠則無事矣至易而行難果而確無難焉故曰</span><br/>
<span class='tline' id='l231' data-llen='5215:5229'>　一日克己復禮天下歸仁焉</span><br/>
<span class='tline' id='l232' data-llen='5229:5256'><a onclick="displayPageImage('KR1d0057', 'WYG', '132-13b' );" name="132-13b" class="pb">[132-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5256:5279'>　河南程氏曰無妄之謂誠不欺其次矣　一本云李</span><br/>
<span class='tline' id='l234' data-llen='5279:5302'>　邦直云不欺之謂誠便以不欺爲誠徐仲車云不息</span><br/>
<span class='tline' id='l235' data-llen='5302:5325'>　之謂誠中庸言至誠無息非以無息解誠也或以問</span><br/>
<span class='tline' id='l236' data-llen='5325:5348'>　先生先生云云　又曰誠者天之道敬者人事之本</span><br/>
<span class='tline' id='l237' data-llen='5348:5374'>　敬者用也敬則誠<span class='krp-note'>眀道/</span>又曰主一之謂敬一者之謂</span><br/>
<span class='tline' id='l238' data-llen='5374:5397'>　誠敬則有意在　又曰不勉而中不思而得與勉而</span><br/>
<span class='tline' id='l239' data-llen='5397:5420'>　中思而得何止有差等耳是相去懸絶不勉而中即</span><br/>
<span class='tline' id='l240' data-llen='5420:5443'>　常中不思而得即常得所謂從容中道者指他人所</span><br/>
<span class='tline' id='l241' data-llen='5443:5470'><a onclick="displayPageImage('KR1d0057', 'WYG', '132-14a' );" name="132-14a" class="pb">[132-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5470:5493'>　見言之若不勉不思者自在道上行又何必言中不</span><br/>
<span class='tline' id='l243' data-llen='5493:5516'>　中不勉不思亦有大小深淺至於曲藝亦有不勉不</span><br/>
<span class='tline' id='l244' data-llen='5516:5539'>　思者所謂日月至焉與久而不息者所見規摹雖略</span><br/>
<span class='tline' id='l245' data-llen='5539:5562'>　相似其意味氣象迥别須心濳黙識玩索久之庶幾</span><br/>
<span class='tline' id='l246' data-llen='5562:5585'>　自得學者不學聖人則己欲學之須熟玩味聖人之</span><br/>
<span class='tline' id='l247' data-llen='5585:5611'>　氣象不可只於名上理會如此只是講論文字<span class='krp-note'>伊川/</span></span><br/>
<span class='tline' id='l248' data-llen='5611:5634'>　問致知與力行兼否曰爲常人言纔知得非禮不可</span><br/>
<span class='tline' id='l249' data-llen='5634:5657'>　為須用勉強至於知穿窬不可為則不待勉強是知</span><br/>
<span class='tline' id='l250' data-llen='5657:5684'><a onclick="displayPageImage('KR1d0057', 'WYG', '132-14b' );" name="132-14b" class="pb">[132-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5684:5707'>　亦有淺深也古人言樂循理謂之君子若勉強只是</span><br/>
<span class='tline' id='l252' data-llen='5707:5730'>　知循理非是樂也纔到樂時便是循理爲樂不循理</span><br/>
<span class='tline' id='l253' data-llen='5730:5753'>　爲不樂何苦而不循理自不須勉強也若夫聖人不</span><br/>
<span class='tline' id='l254' data-llen='5753:5779'>　勉而中不思而得此又上一等事<span class='krp-note'>伊川/</span>又曰知至則</span><br/>
<span class='tline' id='l255' data-llen='5779:5802'>　當至之知終則當遂終之須以知爲本知之深則行</span><br/>
<span class='tline' id='l256' data-llen='5802:5825'>　之必至無有知之而不能行只是知得淺饑而不食</span><br/>
<span class='tline' id='l257' data-llen='5825:5848'>　烏喙人不蹈水火只是知人爲不善只為不知知至</span><br/>
<span class='tline' id='l258' data-llen='5848:5871'>　而至之知之事故可與幾知終而終之故可與存義</span><br/>
<span class='tline' id='l259' data-llen='5871:5898'><a onclick="displayPageImage('KR1d0057', 'WYG', '132-15a' );" name="132-15a" class="pb">[132-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5898:5921'>　知至是致知博學明辨審問慎思四者皆知至之事</span><br/>
<span class='tline' id='l261' data-llen='5921:5944'>　篤行便是終之如始條理終條理因其能始條理故</span><br/>
<span class='tline' id='l262' data-llen='5944:5967'>　能終條理猶知至即能終之　又曰博學審問慎思</span><br/>
<span class='tline' id='l263' data-llen='5967:5990'>　明辨篤行五者廢其一非學也　又曰思曰睿思慮</span><br/>
<span class='tline' id='l264' data-llen='5990:6013'>　久後睿自然生若於一事上思未得且别換一事思</span><br/>
<span class='tline' id='l265' data-llen='6013:6036'>　之不可專守著這一事蓋人之知識於這裏蔽著雖</span><br/>
<span class='tline' id='l266' data-llen='6036:6062'>　強思亦不通也<span class='krp-note'>伊川/</span>又曰思曰睿睿作聖致思如掘</span><br/>
<span class='tline' id='l267' data-llen='6062:6085'>　井初有渾水久後稍引動得清者出來人思慮始皆</span><br/>
<span class='tline' id='l268' data-llen='6085:6112'><a onclick="displayPageImage('KR1d0057', 'WYG', '132-15b' );" name="132-15b" class="pb">[132-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6112:6138'>　溷濁久自明快<span class='krp-note'>伊川/</span>問張旭學草書見擔夫與公主</span><br/>
<span class='tline' id='l270' data-llen='6138:6161'>　争道及公孫大娘舞劒而後悟筆法是心常思念至</span><br/>
<span class='tline' id='l271' data-llen='6161:6184'>　此而感發否曰然須是思方有感悟處若不思怎生</span><br/>
<span class='tline' id='l272' data-llen='6184:6207'>　得如此然可惜張旭留心於書移此心於道何所不</span><br/>
<span class='tline' id='l273' data-llen='6207:6233'>　至<span class='krp-note'>伊川/</span>又曰不深思則不能造於道不深思而得者</span><br/>
<span class='tline' id='l274' data-llen='6233:6256'>　其得易失然而學者有無思無慮而得者何也曰以</span><br/>
<span class='tline' id='l275' data-llen='6256:6279'>　無思無慮而得者乃所以深思而得之也以無思無</span><br/>
<span class='tline' id='l276' data-llen='6279:6302'>　慮爲不思而自以為得者未之有也　問人有日誦</span><br/>
<span class='tline' id='l277' data-llen='6302:6329'><a onclick="displayPageImage('KR1d0057', 'WYG', '132-16a' );" name="132-16a" class="pb">[132-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6329:6352'>　萬言或妙絶技藝此可學否曰不可大凢所受之才</span><br/>
<span class='tline' id='l279' data-llen='6352:6375'>　雖加勉強止可少進而鈍者不可使利也唯理可進</span><br/>
<span class='tline' id='l280' data-llen='6375:6397'>　除是積學既久自能變得氣質則愚必眀柔必強</span><br/>
<span class='tline' id='l281' data-llen='6397:6420'>　横渠張氏曰勉蓋未能安也思蓋未能有也　又曰</span><br/>
<span class='tline' id='l282' data-llen='6420:6443'>　以心求道正猶以己知人終不若彼自知彼爲不思</span><br/>
<span class='tline' id='l283' data-llen='6443:6466'>　而得也　又曰性通極於無氣其一物耳命稟同於</span><br/>
<span class='tline' id='l284' data-llen='6466:6489'>　性遇乃適然焉人一己百人十己千然有不至猶難</span><br/>
<span class='tline' id='l285' data-llen='6489:6512'>　語性可以言氣行同報異猶難言命可以言遇　又</span><br/>
<span class='tline' id='l286' data-llen='6512:6539'><a onclick="displayPageImage('KR1d0057', 'WYG', '132-16b' );" name="132-16b" class="pb">[132-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6539:6562'>　曰形而後有氣質之性善反之則天地之性存焉故</span><br/>
<span class='tline' id='l288' data-llen='6562:6576'>　氣質之性君子有弗性者焉</span><br/>
<span class='tline' id='l289' data-llen='6576:6599'>　藍田吕氏曰誠者理之實然致一而不易者也天下</span><br/>
<span class='tline' id='l290' data-llen='6599:6622'>　萬古人心物理皆所同然有一無二雖前聖後聖若</span><br/>
<span class='tline' id='l291' data-llen='6622:6645'>　合符節是乃所謂誠誠即天道也天道自然無勉無</span><br/>
<span class='tline' id='l292' data-llen='6645:6668'>　思其中其得自然而已聖人誠一於天天即聖人聖</span><br/>
<span class='tline' id='l293' data-llen='6668:6691'>　人即天由仁義行何思勉之有故從容中道而不迫</span><br/>
<span class='tline' id='l294' data-llen='6691:6714'>　誠之者以人求天者也思誠而復之故明有未究於</span><br/>
<span class='tline' id='l295' data-llen='6714:6741'><a onclick="displayPageImage('KR1d0057', 'WYG', '132-17a' );" name="132-17a" class="pb">[132-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6741:6764'>　善必擇誠有未至所執必固善不擇道不精執不固</span><br/>
<span class='tline' id='l297' data-llen='6764:6787'>　德將去學問思辨所以求之也行所以至之也求之</span><br/>
<span class='tline' id='l298' data-llen='6787:6810'>　至非人一己百人十己千不足以化氣質　一本云</span><br/>
<span class='tline' id='l299' data-llen='6810:6833'>　誠者理之實致一而不可易者也大而天下逺而萬</span><br/>
<span class='tline' id='l300' data-llen='6833:6856'>　古求之人情參之物理皆所同然有一無二雖前聖</span><br/>
<span class='tline' id='l301' data-llen='6856:6879'>　後聖若合符節理本如是非人私知之所能爲此之</span><br/>
<span class='tline' id='l302' data-llen='6879:6902'>　謂誠誠即天道也天道自然何勉何思莫非性命之</span><br/>
<span class='tline' id='l303' data-llen='6902:6925'>　理而已故誠者天之道性之者也誠之者人之道反</span><br/>
<span class='tline' id='l304' data-llen='6925:6952'><a onclick="displayPageImage('KR1d0057', 'WYG', '132-17b' );" name="132-17b" class="pb">[132-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6952:6975'>　之者也聖人之於天道性之者也賢者之於天道反</span><br/>
<span class='tline' id='l306' data-llen='6975:6998'>　之者也性之者成性與天無閒也天即聖人聖人即</span><br/>
<span class='tline' id='l307' data-llen='6998:7021'>　天縱心所欲由仁義行也出於自然從容不迫不待</span><br/>
<span class='tline' id='l308' data-llen='7021:7044'>　乎思勉而後中也反之者求復乎性而未至雖誠而</span><br/>
<span class='tline' id='l309' data-llen='7044:7067'>　猶雜之僞雖行而未能無息則善不可不思而擇徳</span><br/>
<span class='tline' id='l310' data-llen='7067:7090'>　不可不勉而執不如是猶不足以至乎誠故學問思</span><br/>
<span class='tline' id='l311' data-llen='7090:7113'>　辨皆所以求之也行所以至之也君子將以造其約</span><br/>
<span class='tline' id='l312' data-llen='7113:7136'>　則不可不學學而不能無疑則不可不問未至於精</span><br/>
<span class='tline' id='l313' data-llen='7136:7163'><a onclick="displayPageImage('KR1d0057', 'WYG', '132-18a' );" name="132-18a" class="pb">[132-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7163:7186'>　而通之則不可不思欲知是非邪正之别本末先後</span><br/>
<span class='tline' id='l315' data-llen='7186:7209'>　之序則不可不辨欲至乎道欲成乎德則不可不行</span><br/>
<span class='tline' id='l316' data-llen='7209:7232'>　學以聚之聚不博則約不可得博學而詳説之將以</span><br/>
<span class='tline' id='l317' data-llen='7232:7255'>　反説約也爲學之道造約為功約即誠也不能至是</span><br/>
<span class='tline' id='l318' data-llen='7255:7278'>　則多聞多見徒足以餙口耳而已語誠則未也故曰</span><br/>
<span class='tline' id='l319' data-llen='7278:7301'>　有弗學學之弗能弗措也學者不欲進則己欲進則</span><br/>
<span class='tline' id='l320' data-llen='7301:7324'>　不可以有成心有成心則不可與進乎道矣故成心</span><br/>
<span class='tline' id='l321' data-llen='7324:7347'>　存則自處以不疑成心亡然後知所疑矣小疑必小</span><br/>
<span class='tline' id='l322' data-llen='7347:7374'><a onclick="displayPageImage('KR1d0057', 'WYG', '132-18b' );" name="132-18b" class="pb">[132-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7374:7397'>　進大疑必大進蓋疑不安於故而進於新者也顔淵</span><br/>
<span class='tline' id='l324' data-llen='7397:7420'>　學爲孔子而未得者也故疑之仰之彌髙鑚之彌堅</span><br/>
<span class='tline' id='l325' data-llen='7420:7443'>　瞻之在前忽焉在後皆疑辭也孟子學為舜而未得</span><br/>
<span class='tline' id='l326' data-llen='7443:7466'>　也故疑之舜爲法於天下可傳於後世我猶未免為</span><br/>
<span class='tline' id='l327' data-llen='7466:7489'>　鄉人亦疑辭也所謂疑者患乎未知也如問之審審</span><br/>
<span class='tline' id='l328' data-llen='7489:7512'>　而知則進孰禦焉故曰有弗問問之弗知弗措也學</span><br/>
<span class='tline' id='l329' data-llen='7512:7535'>　也問也求之外者也聞也見也得之外者不致吾思</span><br/>
<span class='tline' id='l330' data-llen='7535:7558'>　以反諸身則學問聞見非吾事也故知所以為性知</span><br/>
<span class='tline' id='l331' data-llen='7558:7585'><a onclick="displayPageImage('KR1d0057', 'WYG', '132-19a' );" name="132-19a" class="pb">[132-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7585:7608'>　所以為命反之於我何物也知所以名仁知所以名</span><br/>
<span class='tline' id='l333' data-llen='7608:7631'>　義反之於我何事也故曰思則得之不思則弗得也</span><br/>
<span class='tline' id='l334' data-llen='7631:7654'>　慎其所以思必至於得而後己則學問聞見皆非外</span><br/>
<span class='tline' id='l335' data-llen='7654:7677'>　鑠是乃所謂誠也故曰有弗思思之弗得弗措也理</span><br/>
<span class='tline' id='l336' data-llen='7677:7700'>　有宜不宜時有可不可道雖美矣膠於理則亂誠雖</span><br/>
<span class='tline' id='l337' data-llen='7700:7723'>　至矣失其時則乖不可不辨也辨之者不别則不見</span><br/>
<span class='tline' id='l338' data-llen='7723:7746'>　不講則不眀非精義入神不足以致用故曰有弗辨</span><br/>
<span class='tline' id='l339' data-llen='7746:7769'>　辨之弗明弗措也四者致知之道而未及乎行也學</span><br/>
<span class='tline' id='l340' data-llen='7769:7796'><a onclick="displayPageImage('KR1d0057', 'WYG', '132-19b' );" name="132-19b" class="pb">[132-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7796:7819'>　而行之則由是以至於誠無疑矣知崇者所以致吾</span><br/>
<span class='tline' id='l342' data-llen='7819:7842'>　知也禮卑者所以篤吾行也學之博者莫若知之之</span><br/>
<span class='tline' id='l343' data-llen='7842:7865'>　要知之要者不若行之之實也行之之實猶目之視</span><br/>
<span class='tline' id='l344' data-llen='7865:7888'>　耳之聽不言而喻也如日月之運行不可得而已也</span><br/>
<span class='tline' id='l345' data-llen='7888:7911'>　篤之猶有勉也篤之至於誠則不勉矣行之弗篤猶</span><br/>
<span class='tline' id='l346' data-llen='7911:7934'>　未誠也故曰有弗行行之弗篤弗措也人一能之己</span><br/>
<span class='tline' id='l347' data-llen='7934:7957'>　百之人十能之己千之者君子所貴乎學者為能變</span><br/>
<span class='tline' id='l348' data-llen='7957:7980'>　化氣質而已徳勝氣質則柔者可進於強愚者可進</span><br/>
<span class='tline' id='l349' data-llen='7980:8007'><a onclick="displayPageImage('KR1d0057', 'WYG', '132-20a' );" name="132-20a" class="pb">[132-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8007:8030'>　於明不能勝氣質則雖有志於善而柔不能立愚不</span><br/>
<span class='tline' id='l351' data-llen='8030:8053'>　能明蓋均善而無惡者性也人所同也昬明強弱之</span><br/>
<span class='tline' id='l352' data-llen='8053:8076'>　稟不齊者才也人所異也誠之者反其同而變其異</span><br/>
<span class='tline' id='l353' data-llen='8076:8099'>　也思誠而求復所以反其同也人一己百人十己千</span><br/>
<span class='tline' id='l354' data-llen='8099:8122'>　所以變其異也孟子曰居移氣養移體況學問之益</span><br/>
<span class='tline' id='l355' data-llen='8122:8145'>　乎故學至於尚志以天下之士為未足則尚論古之</span><br/>
<span class='tline' id='l356' data-llen='8145:8168'>　人雖質之柔而不立者寡矣學至於致知格物則天</span><br/>
<span class='tline' id='l357' data-llen='8168:8191'>　下之理斯得雖質之愚而不明者寡矣夫愚柔之質</span><br/>
<span class='tline' id='l358' data-llen='8191:8218'><a onclick="displayPageImage('KR1d0057', 'WYG', '132-20b' );" name="132-20b" class="pb">[132-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8218:8241'>　質之不美者也以不美之質求變而美非百倍其功</span><br/>
<span class='tline' id='l360' data-llen='8241:8264'>　不足以致之今以鹵莽滅裂之學或作或輟以求變</span><br/>
<span class='tline' id='l361' data-llen='8264:8287'>　不美之質及不能變則曰天質不美非學所能變是</span><br/>
<span class='tline' id='l362' data-llen='8287:8301'>　果於自棄其爲不仁之甚矣</span><br/>
<span class='tline' id='l363' data-llen='8301:8324'>　上蔡謝氏曰誠是實理不是專一尋常人謂至誠止</span><br/>
<span class='tline' id='l364' data-llen='8324:8347'>　是謂專一實理則如惡惡臭如好好色不是安排來</span><br/>
<span class='tline' id='l365' data-llen='8347:8370'>　　又曰誠是無虧欠忠是實有之理忠近於誠　又</span><br/>
<span class='tline' id='l366' data-llen='8370:8393'>　曰學者且須是窮理物物皆有理窮理則能知天之</span><br/>
<span class='tline' id='l367' data-llen='8393:8420'><a onclick="displayPageImage('KR1d0057', 'WYG', '132-21a' );" name="132-21a" class="pb">[132-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8420:8443'>　所為知天之所爲則與天為一與天為一無徃而非</span><br/>
<span class='tline' id='l369' data-llen='8443:8466'>　理也窮理則是尋箇是處有我不能窮理人誰識真</span><br/>
<span class='tline' id='l370' data-llen='8466:8489'>　我何者爲我理便是我窮理之至自然不勉而中不</span><br/>
<span class='tline' id='l371' data-llen='8489:8512'>　思而得從容中道曰理必物物而窮之乎曰必窮其</span><br/>
<span class='tline' id='l372' data-llen='8512:8535'>　大者理一而已一處理窮觸處者皆通恕其窮理之</span><br/>
<span class='tline' id='l373' data-llen='8535:8540'>　本歟</span><br/>
<span class='tline' id='l374' data-llen='8540:8563'>　延平楊氏曰道一也有天人之辨賢聖之别者誠與</span><br/>
<span class='tline' id='l375' data-llen='8563:8586'>　誠之者異而已其歸無二致也孔子曰上智與下愚</span><br/>
<span class='tline' id='l376' data-llen='8586:8613'><a onclick="displayPageImage('KR1d0057', 'WYG', '132-21b' );" name="132-21b" class="pb">[132-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8613:8636'>　不移而此曰雖愚必眀何也曰天地之性一而已為</span><br/>
<span class='tline' id='l378' data-llen='8636:8659'>　上智為下愚氣稟異也故善反之則天地之性存焉</span><br/>
<span class='tline' id='l379' data-llen='8659:8682'>　氣質之性君子不謂之性也若夫學之而弗能問之</span><br/>
<span class='tline' id='l380' data-llen='8682:8705'>　而弗知思之而弗得辨之而弗眀行之而弗篤而遂</span><br/>
<span class='tline' id='l381' data-llen='8705:8728'>　措焉不知人一能之已百之人十能之己千之則是</span><br/>
<span class='tline' id='l382' data-llen='8728:8751'>　愚者之不移也尚何眀之有中庸只論誠而論語曽</span><br/>
<span class='tline' id='l383' data-llen='8751:8774'>　不及一誠何也論語之教人凡言忠信恭敬所以求</span><br/>
<span class='tline' id='l384' data-llen='8774:8797'>　仁而進德之事莫非誠也論語示人以入之之方中</span><br/>
<span class='tline' id='l385' data-llen='8797:8824'><a onclick="displayPageImage('KR1d0057', 'WYG', '132-22a' );" name="132-22a" class="pb">[132-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8824:8847'>　庸言其志也蓋中庸子思傳道之書不正言其志則</span><br/>
<span class='tline' id='l387' data-llen='8847:8867'>　道不明孔子所罕言孟子常言之亦猶是矣</span><br/>
<span class='tline' id='l388' data-llen='8867:8890'>　河東侯氏曰誠者天之道生而知之堯舜性之者是</span><br/>
<span class='tline' id='l389' data-llen='8890:8913'>　也誠之者人之道學而知之湯武反之者是也誠者</span><br/>
<span class='tline' id='l390' data-llen='8913:8936'>　天之道聖人人倫之至化而無跡從容中道思勉不</span><br/>
<span class='tline' id='l391' data-llen='8936:8959'>　在言也誠之者擇善而固執之者也愽學審問慎思</span><br/>
<span class='tline' id='l392' data-llen='8959:8982'>　明辨篤行之擇善者也弗能弗知弗得弗明弗篤弗</span><br/>
<span class='tline' id='l393' data-llen='8982:9005'>　措而固執之者也所謂勉而中思而得者也人一能</span><br/>
<span class='tline' id='l394' data-llen='9005:9032'><a onclick="displayPageImage('KR1d0057', 'WYG', '132-22b' );" name="132-22b" class="pb">[132-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9032:9055'>　之己百之人十能之己千之則又困而學之者也果</span><br/>
<span class='tline' id='l396' data-llen='9055:9078'>　能此道則愚必明柔必強曲能有誠也堯舜性仁無</span><br/>
<span class='tline' id='l397' data-llen='9078:9101'>　時而不中不必更言中不中由仁義行者也不待乎</span><br/>
<span class='tline' id='l398' data-llen='9101:9124'>　思勉也與人一己百人十己千相去甚逺學者若於</span><br/>
<span class='tline' id='l399' data-llen='9124:9147'>　此有所得則氣味深長不可放過潛心力久玩味絶</span><br/>
<span class='tline' id='l400' data-llen='9147:9170'>　熟庶可也誠者天之道只於聖人分上言之猶未盡</span><br/>
<span class='tline' id='l401' data-llen='9170:9193'>　誠之藴必須自得仍於天道人道上分别得從容處</span><br/>
<span class='tline' id='l402' data-llen='9193:9215'>　方見誠與誠之者不同若只恁地説過亦不濟事</span><br/>
<span class='tline' id='l403' data-llen='9215:9242'><a onclick="displayPageImage('KR1d0057', 'WYG', '132-23a' );" name="132-23a" class="pb">[132-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9242:9265'>　新安朱氏曰此第二十章第六節承上文誠身而言</span><br/>
<span class='tline' id='l405' data-llen='9265:9288'>　誠者真實無妄之謂天理之本然也誠之者未能真</span><br/>
<span class='tline' id='l406' data-llen='9288:9311'>　實無妄而欲其真實無妄之謂人事之當然也聖人</span><br/>
<span class='tline' id='l407' data-llen='9311:9334'>　之德渾然天理真實無妄不待思勉而從容中道則</span><br/>
<span class='tline' id='l408' data-llen='9334:9357'>　亦天之道也未至於聖則不能無人欲之私而其爲</span><br/>
<span class='tline' id='l409' data-llen='9357:9380'>　德不能皆實故未能不思而得則必擇善然後可以</span><br/>
<span class='tline' id='l410' data-llen='9380:9403'>　眀善未能不勉而中則必固執然後可以誠身此則</span><br/>
<span class='tline' id='l411' data-llen='9403:9426'>　所謂人之道也不思而得生知也不勉而中安行也</span><br/>
<span class='tline' id='l412' data-llen='9426:9453'><a onclick="displayPageImage('KR1d0057', 'WYG', '132-23b' );" name="132-23b" class="pb">[132-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9453:9476'>　擇善學知以下之事固執利行以下之事也學問思</span><br/>
<span class='tline' id='l414' data-llen='9476:9499'>　辨所以擇善而爲知學而知也篤行所以固執而爲</span><br/>
<span class='tline' id='l415' data-llen='9499:9522'>　仁利而行也此誠之之目也有弗學而下言君子之</span><br/>
<span class='tline' id='l416' data-llen='9522:9545'>　學不爲則己爲則必要其成故常百倍其功此困而</span><br/>
<span class='tline' id='l417' data-llen='9545:9568'>　知勉而行者也勇之事也眀者擇善之功強者固執</span><br/>
<span class='tline' id='l418' data-llen='9568:9591'>　之效此言引孔子之言以繼大舜文武周公之緒眀</span><br/>
<span class='tline' id='l419' data-llen='9591:9614'>　其所傳之一致舉而措之亦猶是耳蓋包費隱兼小</span><br/>
<span class='tline' id='l420' data-llen='9614:9637'>　大以終十二章之意章内語誠始詳而所謂誠者實</span><br/>
<span class='tline' id='l421' data-llen='9637:9664'><a onclick="displayPageImage('KR1d0057', 'WYG', '132-24a' );" name="132-24a" class="pb">[132-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9664:9687'>　此篇之樞紐也又案孔子家語亦載此章而其文尤</span><br/>
<span class='tline' id='l423' data-llen='9687:9710'>　詳成功一也之下有公曰子之言美矣至矣寡人實</span><br/>
<span class='tline' id='l424' data-llen='9710:9733'>　固不足以成之也故其下復以子曰起答辭今無此</span><br/>
<span class='tline' id='l425' data-llen='9733:9756'>　問詞而猶有子曰二字蓋子思刪其繁文以附于篇</span><br/>
<span class='tline' id='l426' data-llen='9756:9779'>　而所刪有不盡者今當為衍文也博學之以下家語</span><br/>
<span class='tline' id='l427' data-llen='9779:9802'>　無之意彼有闕文抑此或子思所補　或問誠之爲</span><br/>
<span class='tline' id='l428' data-llen='9802:9825'>　義其詳可得而聞乎曰難言也姑以其名義言之則</span><br/>
<span class='tline' id='l429' data-llen='9825:9848'>　真實無妄之云也若事理之得此名則亦隨其所指</span><br/>
<span class='tline' id='l430' data-llen='9848:9875'><a onclick="displayPageImage('KR1d0057', 'WYG', '132-24b' );" name="132-24b" class="pb">[132-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9875:9898'>　之大小而皆有取乎真實無妄之意耳蓋以自然之</span><br/>
<span class='tline' id='l432' data-llen='9898:9921'>　理言之則天地之閒唯天理為至實而無妄故天理</span><br/>
<span class='tline' id='l433' data-llen='9921:9944'>　得誠之名若所謂天之道鬼神之德是也以德言之</span><br/>
<span class='tline' id='l434' data-llen='9944:9967'>　則有生之類唯聖人之心為至實而無妄故聖人得</span><br/>
<span class='tline' id='l435' data-llen='9967:9990'>　誠之名若所謂不勉而中不思而得者是也至於隨</span><br/>
<span class='tline' id='l436' data-llen='9990:10013'>　事而言則一念之實亦誠也一言之實亦誠也一行</span><br/>
<span class='tline' id='l437' data-llen='10013:10036'>　之實亦誠也是其大小雖有不同然其義之所歸則</span><br/>
<span class='tline' id='l438' data-llen='10036:10059'>　未始不在於實也曰然則天理聖人之所以若是其</span><br/>
<span class='tline' id='l439' data-llen='10059:10086'><a onclick="displayPageImage('KR1d0057', 'WYG', '132-25a' );" name="132-25a" class="pb">[132-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='10086:10109'>　實者何也曰一則純二則雜純則誠雜則妄此常物</span><br/>
<span class='tline' id='l441' data-llen='10109:10132'>　之大情也夫天之所以爲天也沖漠無朕而萬理兼</span><br/>
<span class='tline' id='l442' data-llen='10132:10155'>　該無所不具然其為體則一而已矣未始有物以雜</span><br/>
<span class='tline' id='l443' data-llen='10155:10178'>　之也是以無聲無臭無思無為而一元之氣春秋冬</span><br/>
<span class='tline' id='l444' data-llen='10178:10201'>　夏晝夜昬明百千萬年未嘗有以息之蓋天下之物</span><br/>
<span class='tline' id='l445' data-llen='10201:10224'>　洪纎巨細飛潛動植亦莫不各得其性命之正以生</span><br/>
<span class='tline' id='l446' data-llen='10224:10247'>　而未嘗有一毫之差此天理之所以爲實而不妄者</span><br/>
<span class='tline' id='l447' data-llen='10247:10270'>　也若夫人物之生性命之正固亦莫非天理之實但</span><br/>
<span class='tline' id='l448' data-llen='10270:10297'><a onclick="displayPageImage('KR1d0057', 'WYG', '132-25b' );" name="132-25b" class="pb">[132-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10297:10320'>　以氣質之偏口鼻耳目四支之好得以蔽之而私欲</span><br/>
<span class='tline' id='l450' data-llen='10320:10343'>　生焉是以當其惻隱之發而忮害雜之則所以為仁</span><br/>
<span class='tline' id='l451' data-llen='10343:10366'>　者有不實矣當其羞惡之發而貪昧雜之則所以爲</span><br/>
<span class='tline' id='l452' data-llen='10366:10389'>　義者有不實矣此常人之心所以雖欲勉於為善而</span><br/>
<span class='tline' id='l453' data-llen='10389:10412'>　内外隱顯常不免於二致其甚至於詐偽欺罔而卒</span><br/>
<span class='tline' id='l454' data-llen='10412:10435'>　墮於小人之歸則以其二者雜之故也唯聖人氣質</span><br/>
<span class='tline' id='l455' data-llen='10435:10458'>　清純渾然天理初無人欲之私以病之是以仁則表</span><br/>
<span class='tline' id='l456' data-llen='10458:10481'>　裏皆仁而無一毫之不仁義則表裏皆義而無一毫</span><br/>
<span class='tline' id='l457' data-llen='10481:10508'><a onclick="displayPageImage('KR1d0057', 'WYG', '132-26a' );" name="132-26a" class="pb">[132-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10508:10531'>　之不義其為徳也固舉天下之善而無一事之或遺</span><br/>
<span class='tline' id='l459' data-llen='10531:10554'>　而其為善也又極天下之實而無一毫之不滿此其</span><br/>
<span class='tline' id='l460' data-llen='10554:10577'>　所以不勉不思從容中道而動容周旋莫不中禮也</span><br/>
<span class='tline' id='l461' data-llen='10577:10600'>　曰然則常人未免於私欲無以實其德者奈何曰聖</span><br/>
<span class='tline' id='l462' data-llen='10600:10623'>　人固己言之亦曰擇善而固執之耳夫於天下之事</span><br/>
<span class='tline' id='l463' data-llen='10623:10646'>　皆有以知其如是為善而不能不為知其如是為惡</span><br/>
<span class='tline' id='l464' data-llen='10646:10669'>　而不能不去則為善去惡之心固己篤矣於是而又</span><br/>
<span class='tline' id='l465' data-llen='10669:10692'>　加以固執之功雖其不睹不聞之間亦必戒慎恐懼</span><br/>
<span class='tline' id='l466' data-llen='10692:10719'><a onclick="displayPageImage('KR1d0057', 'WYG', '132-26b' );" name="132-26b" class="pb">[132-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10719:10742'>　而不敢懈則凢所謂私欲者出而無所施於外入而</span><br/>
<span class='tline' id='l468' data-llen='10742:10765'>　無所藏於中自將消磨泯滅不得以為吾之病而吾</span><br/>
<span class='tline' id='l469' data-llen='10765:10788'>　之德又何患於不實哉是則所謂誠之者也曰然則</span><br/>
<span class='tline' id='l470' data-llen='10788:10811'>　大學論小人之隂惡陽善而以誠於中者目之何也</span><br/>
<span class='tline' id='l471' data-llen='10811:10834'>　曰若是者自其天理之大體觀之則其為善也誠虚</span><br/>
<span class='tline' id='l472' data-llen='10834:10857'>　矣自其人欲之私分觀之則其爲惡也何實如之而</span><br/>
<span class='tline' id='l473' data-llen='10857:10880'>　安得不謂之誠哉但非天理真實無妄之本然則其</span><br/>
<span class='tline' id='l474' data-llen='10880:10903'>　誠也適所以虚其本然之善而反為不誠耳　又曰</span><br/>
<span class='tline' id='l475' data-llen='10903:10930'><a onclick="displayPageImage('KR1d0057', 'WYG', '132-27a' );" name="132-27a" class="pb">[132-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10930:10953'>　諸説周子至矣其上章以天道言其下章以人道言</span><br/>
<span class='tline' id='l477' data-llen='10953:10976'>　愚於通書之説亦既略言之矣程子無妄之云至矣</span><br/>
<span class='tline' id='l478' data-llen='10976:10999'>　其他説亦各有所發眀讀者深玩而黙識焉則諸家</span><br/>
<span class='tline' id='l479' data-llen='10999:11022'>　之是非得失不能出乎此矣　曰學問思辨亦有序</span><br/>
<span class='tline' id='l480' data-llen='11022:11045'>　乎曰學之博然後有以備事物之理故能參伍之以</span><br/>
<span class='tline' id='l481' data-llen='11045:11068'>　得所疑而有問問之審然後有以盡師友之情故能</span><br/>
<span class='tline' id='l482' data-llen='11068:11091'>　反復之以發其端而可思思之謹則精而不雜故能</span><br/>
<span class='tline' id='l483' data-llen='11091:11114'>　有所自得而可以施其辨辨之明則斷而不差故能</span><br/>
<span class='tline' id='l484' data-llen='11114:11141'><a onclick="displayPageImage('KR1d0057', 'WYG', '132-27b' );" name="132-27b" class="pb">[132-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='11141:11164'>　無所疑惑而可以見於行行之篤則凡所學問思辨</span><br/>
<span class='tline' id='l486' data-llen='11164:11187'>　而得之者又皆必踐其實而不為空言矣此五者之</span><br/>
<span class='tline' id='l487' data-llen='11187:11210'>　序也曰吕氏之説之詳不亦善乎曰吕氏之説最為</span><br/>
<span class='tline' id='l488' data-llen='11210:11233'>　詳實然深考之則亦未免乎有病蓋君子之於天下</span><br/>
<span class='tline' id='l489' data-llen='11233:11256'>　必欲無一理之不通無一事之不能故不可以不學</span><br/>
<span class='tline' id='l490' data-llen='11256:11279'>　而其學不可以不博及其積累而貫通焉然後有以</span><br/>
<span class='tline' id='l491' data-llen='11279:11302'>　深造乎約而一以貫之非其博學之初已有造約之</span><br/>
<span class='tline' id='l492' data-llen='11302:11325'>　心而姑從事於博以為之地也至於學而不能無疑</span><br/>
<span class='tline' id='l493' data-llen='11325:11352'><a onclick="displayPageImage('KR1d0057', 'WYG', '132-28a' );" name="132-28a" class="pb">[132-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='11352:11375'>　則不可以不問而其問也或粗略而不審則其疑不</span><br/>
<span class='tline' id='l495' data-llen='11375:11398'>　能盡決而與不問無以異矣故問之不可以不審或</span><br/>
<span class='tline' id='l496' data-llen='11398:11421'>　曰成心亡而後可進則是疑之説也非疑而問問而</span><br/>
<span class='tline' id='l497' data-llen='11421:11444'>　審之説也學也問也得於外者也若專恃此而反之</span><br/>
<span class='tline' id='l498' data-llen='11444:11467'>　心以驗其實則察之不精信之不篤而守之不固矣</span><br/>
<span class='tline' id='l499' data-llen='11467:11490'>　故必思索以精之然後心與理熟而彼此為一然使</span><br/>
<span class='tline' id='l500' data-llen='11490:11513'>　其思也或大多而不專則亦泛濫而無益或大深而</span><br/>
<span class='tline' id='l501' data-llen='11513:11536'>　不止則又過苦而有傷皆非思之善也故其思也又</span><br/>
<span class='tline' id='l502' data-llen='11536:11563'><a onclick="displayPageImage('KR1d0057', 'WYG', '132-28b' );" name="132-28b" class="pb">[132-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11563:11586'>　必貴於能慎非獨為反之於身知其為何事何物而</span><br/>
<span class='tline' id='l504' data-llen='11586:11609'>　已也其餘則皆得之而所論變化氣質者尤有功也</span><br/>
<span class='tline' id='l505' data-llen='11609:11632'>　　曰何以言誠為此篇之樞紐也曰誠者實而已矣</span><br/>
<span class='tline' id='l506' data-llen='11632:11655'>　天命云者實理之原也性其在物之實體道其當然</span><br/>
<span class='tline' id='l507' data-llen='11655:11678'>　之實用而教也者又因其體用之實而品節之也不</span><br/>
<span class='tline' id='l508' data-llen='11678:11701'>　可離者此理之實也隱之見微之顯實之存亡而不</span><br/>
<span class='tline' id='l509' data-llen='11701:11724'>　可掩者也戒慎恐懼而慎其獨焉所以實乎此理之</span><br/>
<span class='tline' id='l510' data-llen='11724:11747'>　實也中和云者所以狀此實理之體用也天地位萬</span><br/>
<span class='tline' id='l511' data-llen='11747:11774'><a onclick="displayPageImage('KR1d0057', 'WYG', '132-29a' );" name="132-29a" class="pb">[132-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11774:11797'>　物育則所以極此實理之功效也中庸云者實理之</span><br/>
<span class='tline' id='l513' data-llen='11797:11820'>　適可而平常者也過與不及不見實理而妄行者也</span><br/>
<span class='tline' id='l514' data-llen='11820:11843'>　費而隱者言實理之用廣而體微也鳶飛魚躍流動</span><br/>
<span class='tline' id='l515' data-llen='11843:11866'>　充滿夫豈無實而有是哉不逺人以下至於大舜文</span><br/>
<span class='tline' id='l516' data-llen='11866:11889'>　武周公之事孔子之言皆實理應用之當然而鬼神</span><br/>
<span class='tline' id='l517' data-llen='11889:11912'>　之不可掩則又其發見之所以然也聖人於此固以</span><br/>
<span class='tline' id='l518' data-llen='11912:11935'>　其無一毫之不實而至於如此之盛其示人人也亦</span><br/>
<span class='tline' id='l519' data-llen='11935:11958'>　欲其必以其實而無一毫之偽也蓋自然而實者天</span><br/>
<span class='tline' id='l520' data-llen='11958:11985'><a onclick="displayPageImage('KR1d0057', 'WYG', '132-29b' );" name="132-29b" class="pb">[132-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11985:12008'>　也必期於實者人而天也誠眀以下累章之意皆所</span><br/>
<span class='tline' id='l522' data-llen='12008:12031'>　以反覆乎此而其所以至於正大經而立大本參天</span><br/>
<span class='tline' id='l523' data-llen='12031:12054'>　地而賛化育則亦真實無妄之極功也卒章尚絅之</span><br/>
<span class='tline' id='l524' data-llen='12054:12077'>　云又本其務實之初心而言也内省者慎獨克己之</span><br/>
<span class='tline' id='l525' data-llen='12077:12100'>　功不愧屋漏者戒慎恐懼而無己可克之事皆所以</span><br/>
<span class='tline' id='l526' data-llen='12100:12123'>　實乎此之序也時靡有争變也百辟刑之化也無聲</span><br/>
<span class='tline' id='l527' data-llen='12123:12146'>　無臭又極乎天命之性實理之原而言也蓋此篇大</span><br/>
<span class='tline' id='l528' data-llen='12146:12169'>　指專以發明實理之本然欲人之實此理而無妄故</span><br/>
<span class='tline' id='l529' data-llen='12169:12196'><a onclick="displayPageImage('KR1d0057', 'WYG', '132-30a' );" name="132-30a" class="pb">[132-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='12196:12219'>　其言雖多而其樞紐不越乎誠之一言也嗚呼深哉</span><br/>
<span class='tline' id='l531' data-llen='12219:12242'>　北溪陳氏曰誠於忠信極相近須有分别誠是就自</span><br/>
<span class='tline' id='l532' data-llen='12242:12265'>　然之理上形容此一字忠信是就人用功夫上説後</span><br/>
<span class='tline' id='l533' data-llen='12265:12288'>　世説誠都差了伊川方云無妄之謂誠晦翁又謂真</span><br/>
<span class='tline' id='l534' data-llen='12288:12311'>　實無妄之謂誠尤見分曉今人動以至誠兩字加諸</span><br/>
<span class='tline' id='l535' data-llen='12311:12334'>　人只成謙恭敬謹之意不知誠者乃真實無妄之謂</span><br/>
<span class='tline' id='l536' data-llen='12334:12357'>　至誠乃真實極至無一毫不盡惟聖人可以當之如</span><br/>
<span class='tline' id='l537' data-llen='12357:12380'>　何可容易加諸人　又曰天道流行自古及今無一</span><br/>
<span class='tline' id='l538' data-llen='12380:12407'><a onclick="displayPageImage('KR1d0057', 'WYG', '132-30b' );" name="132-30b" class="pb">[132-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='12407:12430'>　毫之妄暑徃則寒來日徃則月來元亨利貞終始循</span><br/>
<span class='tline' id='l540' data-llen='12430:12453'>　環萬古常然又如天行一日一夜一週而又過一度</span><br/>
<span class='tline' id='l541' data-llen='12453:12476'>　與日月五星之運行躔度不差至於萬物之生一花</span><br/>
<span class='tline' id='l542' data-llen='12476:12499'>　一葉文縷相等對自古至今無一毫差錯盡是真實</span><br/>
<span class='tline' id='l543' data-llen='12499:12522'>　道理此所謂其物不貳則生物不測就人論則實理</span><br/>
<span class='tline' id='l544' data-llen='12522:12545'>　流行付予於人在吾身日用常常流行發見但人不</span><br/>
<span class='tline' id='l545' data-llen='12545:12568'>　察耳如孩提之童無不知愛親敬兄無非實理發見</span><br/>
<span class='tline' id='l546' data-llen='12568:12591'>　良知良能不待安排又如乍見孺子將入井便有怵</span><br/>
<span class='tline' id='l547' data-llen='12591:12618'><a onclick="displayPageImage('KR1d0057', 'WYG', '132-31a' );" name="132-31a" class="pb">[132-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12618:12641'>　惕之心至行道乞人饑餓瀕死而蹴爾嗟來之食乃</span><br/>
<span class='tline' id='l549' data-llen='12641:12664'>　不屑就此皆降衷秉彝真實道理自然發見雖極惡</span><br/>
<span class='tline' id='l550' data-llen='12664:12687'>　之人物欲昏蔽良心之實終不可殄皆天理流行真</span><br/>
<span class='tline' id='l551' data-llen='12687:12710'>　實處及就人做工夫處論則只是慤實不欺之理全</span><br/>
<span class='tline' id='l552' data-llen='12710:12733'>　體慤實固誠也一言一行之實亦誠也　又曰君子</span><br/>
<span class='tline' id='l553' data-llen='12733:12756'>　誠之爲貴誠之者人之道此皆就做工夫上論要得</span><br/>
<span class='tline' id='l554' data-llen='12756:12763'>　真實無妄</span><br/>
<span class='tline' id='l555' data-llen='12763:12786'>　延平周氏曰不勉而中不思而得從容中道天也而</span><br/>
<span class='tline' id='l556' data-llen='12786:12813'><a onclick="displayPageImage('KR1d0057', 'WYG', '132-31b' );" name="132-31b" class="pb">[132-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12813:12836'>　聖人不以天廢人擇善而固執之者人也而賢人必</span><br/>
<span class='tline' id='l558' data-llen='12836:12859'>　以人助天學而有所未能則問之問而有所未知則</span><br/>
<span class='tline' id='l559' data-llen='12859:12882'>　思之思而有所未得則辨之既辨矣然後行之蓋求</span><br/>
<span class='tline' id='l560' data-llen='12882:12905'>　之於人而又求之於己者善學者也愚之對者知而</span><br/>
<span class='tline' id='l561' data-llen='12905:12928'>　不言知柔之對者剛而不言剛何也蓋言其性則愚</span><br/>
<span class='tline' id='l562' data-llen='12928:12951'>　不止乎知而必至於明者言其才則柔不止於剛而</span><br/>
<span class='tline' id='l563' data-llen='12951:12974'>　必爲強者也何以言之莊周嘗謂使知者求之不得</span><br/>
<span class='tline' id='l564' data-llen='12974:12997'>　然後使明者求之是明對知為重臯陶之九德則強</span><br/>
<span class='tline' id='l565' data-llen='12997:13024'><a onclick="displayPageImage('KR1d0057', 'WYG', '132-32a' );" name="132-32a" class="pb">[132-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='13024:13036'>　出於剛是剛對強爲次</span><br/>
<span class='tline' id='l567' data-llen='13036:13059'>　廣安游氏曰春秋以來人各以意之所見爲善自以</span><br/>
<span class='tline' id='l568' data-llen='13059:13082'>　爲孝而陷於不孝申生是也自以爲忠而陷於不忠</span><br/>
<span class='tline' id='l569' data-llen='13082:13105'>　荀息是也自以爲仁而陷於不仁宋襄公是也自以</span><br/>
<span class='tline' id='l570' data-llen='13105:13128'>　爲義而害於人倫於陵仲子是也自以為亷而害於</span><br/>
<span class='tline' id='l571' data-llen='13128:13151'>　大體楚子發是也若此者各自以其所見爲善孔子</span><br/>
<span class='tline' id='l572' data-llen='13151:13174'>　憂之作春秋以明至善之歸以爲當世之人其所以</span><br/>
<span class='tline' id='l573' data-llen='13174:13197'>　陷於不善者其意皆以善爲之而不知其義心非不</span><br/>
<span class='tline' id='l574' data-llen='13197:13224'><a onclick="displayPageImage('KR1d0057', 'WYG', '132-32b' );" name="132-32b" class="pb">[132-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='13224:13247'>　善擇之不精講之不詳故至於此故曰博學之審問</span><br/>
<span class='tline' id='l576' data-llen='13247:13270'>　之慎思之明辨之篤行之凡此者皆所以精擇之以</span><br/>
<span class='tline' id='l577' data-llen='13270:13293'>　求明乎至善也人一己百人十己千皆所以求至乎</span><br/>
<span class='tline' id='l578' data-llen='13293:13316'>　至善也學之問之辨之行之而弗措凡以善之難眀</span><br/>
<span class='tline' id='l579' data-llen='13316:13328'>　而易以有毫釐之差也</span><br/>
<span class='tline' id='l580' data-llen='13328:13351'>　范陽張氏曰欲擇善固執不由學問思辨篤行中求</span><br/>
<span class='tline' id='l581' data-llen='13351:13374'>　所謂善者未必善而執者非所當執也學必有疑疑</span><br/>
<span class='tline' id='l582' data-llen='13374:13397'>　則必問問而未喻必思思之至深必辨辨之己徹必</span><br/>
<span class='tline' id='l583' data-llen='13397:13424'><a onclick="displayPageImage('KR1d0057', 'WYG', '132-33a' );" name="132-33a" class="pb">[132-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='13424:13447'>　行自然之理也怠慢之心常起於無味有志之士常</span><br/>
<span class='tline' id='l585' data-llen='13447:13470'>　弗措於可措此所以不畏天資之愚而畏怠惰而自</span><br/>
<span class='tline' id='l586' data-llen='13470:13493'>　絶者也苟加學問昏氣自除愚者明矣懦氣自去柔</span><br/>
<span class='tline' id='l587' data-llen='13493:13512'>　者強矣愚懦者尚可進道況秀艾之士哉</span><br/>
<span class='tline' id='l588' data-llen='13512:13535'>　施氏曰自然而然謂之天使然而然謂之人誠者得</span><br/>
<span class='tline' id='l589' data-llen='13535:13558'>　之於天自然而然者也故言天之道則以天合天而</span><br/>
<span class='tline' id='l590' data-llen='13558:13581'>　已誠之者成之於人使然而然者也故言人之道則</span><br/>
<span class='tline' id='l591' data-llen='13581:13604'>　以人相天而已以天合天則無事於有為故不勉而</span><br/>
<span class='tline' id='l592' data-llen='13604:13631'><a onclick="displayPageImage('KR1d0057', 'WYG', '132-33b' );" name="132-33b" class="pb">[132-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='13631:13654'>　中不思而得動則合道而已此人之所以聖也以人</span><br/>
<span class='tline' id='l594' data-llen='13654:13677'>　相天則假修為而後至見善不明則不足以擇善用</span><br/>
<span class='tline' id='l595' data-llen='13677:13700'>　心不剛則不足以固執之者也學以窮其理故欲博</span><br/>
<span class='tline' id='l596' data-llen='13700:13723'>　思以精其義故欲慎學之博矣而繼之以審問則日</span><br/>
<span class='tline' id='l597' data-llen='13723:13746'>　造其所無而好其所新矣此則閲理多矣思之慎矣</span><br/>
<span class='tline' id='l598' data-llen='13746:13769'>　而繼之以明辨則日減其所有而損其所成矣此則</span><br/>
<span class='tline' id='l599' data-llen='13769:13792'>　見理明矣然後知其所要勤而行之則能有所至故</span><br/>
<span class='tline' id='l600' data-llen='13792:13807'>　不可以不篤篤者力行而至也</span><br/>
<span class='tline' id='l601' data-llen='13807:13834'><a onclick="displayPageImage('KR1d0057', 'WYG', '132-34a' );" name="132-34a" class="pb">[132-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13834:13857'>　江陵項氏曰學所未能問所未知思其所以然辨其</span><br/>
<span class='tline' id='l603' data-llen='13857:13880'>　所不然行其所當然　又曰學之於古問之於今思</span><br/>
<span class='tline' id='l604' data-llen='13880:13903'>　之欲其契於心辨之欲其合於道行之則爲我有矣</span><br/>
<span class='tline' id='l605' data-llen='13903:13926'>　　又曰學而又問則取於人者詳思而又辨則求於</span><br/>
<span class='tline' id='l606' data-llen='13926:13940'>　心者精如是而後可以行矣</span><br/>
<span class='tline' id='l607' data-llen='13940:13963'>　象山陸氏曰欲修其身者先正其心欲正其心者先</span><br/>
<span class='tline' id='l608' data-llen='13963:13986'>　誠其意欲誠其意者先致其知致知在格物自大學</span><br/>
<span class='tline' id='l609' data-llen='13986:14009'>　言之固先乎講明矣自中庸言之學之弗能問之弗</span><br/>
<span class='tline' id='l610' data-llen='14009:14036'><a onclick="displayPageImage('KR1d0057', 'WYG', '132-34b' );" name="132-34b" class="pb">[132-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='14036:14059'>　知思之弗得辨之弗明則亦何所行哉未嘗學問思</span><br/>
<span class='tline' id='l612' data-llen='14059:14082'>　辨而曰吾唯篤行而已是冥行者也自孟子言之則</span><br/>
<span class='tline' id='l613' data-llen='14082:14105'>　事蓋未有無始而有終者講明之未至而徒恃其能</span><br/>
<span class='tline' id='l614' data-llen='14105:14128'>　力行是猶射者不習於教法之巧而徒恃其有力謂</span><br/>
<span class='tline' id='l615' data-llen='14128:14151'>　吾能至於百歩之外而不計其未嘗中也故曰其至</span><br/>
<span class='tline' id='l616' data-llen='14151:14174'>　爾力也其中非爾力也講明有所未至則雖才質之</span><br/>
<span class='tline' id='l617' data-llen='14174:14197'>　卓異踐履之純篤如伊尹之任伯夷之清栁下恵之</span><br/>
<span class='tline' id='l618' data-llen='14197:14220'>　和不思不勉從容而然可以謂之聖矣而顧有所不</span><br/>
<span class='tline' id='l619' data-llen='14220:14247'><a onclick="displayPageImage('KR1d0057', 'WYG', '132-35a' );" name="132-35a" class="pb">[132-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='14247:14270'>　願學拘儒瞽生又安可以其硜硜之必爲而傲知學</span><br/>
<span class='tline' id='l621' data-llen='14270:14276'>　之士哉</span><br/>
<span class='tline' id='l622' data-llen='14276:14299'>　吳興沈氏曰性一也語其無所不在則曰道語其有</span><br/>
<span class='tline' id='l623' data-llen='14299:14322'>　一而未形則曰中語其真實而明妙則曰誠其歸皆</span><br/>
<span class='tline' id='l624' data-llen='14322:14345'>　性也中庸之説其始曰性其中曰中及其終也又變</span><br/>
<span class='tline' id='l625' data-llen='14345:14368'>　其目曰誠命名雖有不同其出於性則一也特有毫</span><br/>
<span class='tline' id='l626' data-llen='14368:14391'>　釐之辨耳夫誠一也有即事而誠當機而㑹所謂天</span><br/>
<span class='tline' id='l627' data-llen='14391:14414'>　之道也有因學問而復明人之道也天之道舜之大</span><br/>
<span class='tline' id='l628' data-llen='14414:14441'><a onclick="displayPageImage('KR1d0057', 'WYG', '132-35b' );" name="132-35b" class="pb">[132-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='14441:14464'>　智是也人之道顔子之拳拳服膺是也子思又以誠</span><br/>
<span class='tline' id='l630' data-llen='14464:14487'>　之者之事必待乎指入之路學問思辨與行以下是</span><br/>
<span class='tline' id='l631' data-llen='14487:14510'>　也易曰舉而措之又曰禮義有所措措之為言處其</span><br/>
<span class='tline' id='l632' data-llen='14510:14533'>　所當安之義也知夫誠之所在則得夫博學審問慎</span><br/>
<span class='tline' id='l633' data-llen='14533:14556'>　思明辨篤行之力至於有所措則至夫誠矣與從容</span><br/>
<span class='tline' id='l634' data-llen='14556:14579'>　中道其歸一揆也故人一己百人十己千果能此道</span><br/>
<span class='tline' id='l635' data-llen='14579:14598'>　蓋必然之理果者決也決然能是道者也</span><br/>
<span class='tline' id='l636' data-llen='14598:14621'>　宓氏曰人之稟性有利有鈍故其得道有易有難一</span><br/>
<span class='tline' id='l637' data-llen='14621:14648'><a onclick="displayPageImage('KR1d0057', 'WYG', '132-36a' );" name="132-36a" class="pb">[132-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='14648:14671'>　能之十能之此其性之利者也性之鈍者勿苦其難</span><br/>
<span class='tline' id='l639' data-llen='14671:14694'>　而自棄也他人一能之己當百以及之他人十能之</span><br/>
<span class='tline' id='l640' data-llen='14694:14717'>　己當千以及之蓋騏驥一日千里駑馬十駕亦將千</span><br/>
<span class='tline' id='l641' data-llen='14717:14740'>　里也果能此道矣雖愚必明雖柔必強所謂或生而</span><br/>
<span class='tline' id='l642' data-llen='14740:14763'>　知之或學而知之或困而知之及其知之一也或安</span><br/>
<span class='tline' id='l643' data-llen='14763:14786'>　而行之或利而行之或勉強而行之及其成功一也</span><br/>
<span class='tline' id='l644' data-llen='14786:14809'>　霅川倪氏曰天性昏愚求變而爲賢明非百倍其功</span><br/>
<span class='tline' id='l645' data-llen='14809:14826'>　不足以致之然必立志之堅然後可</span><br/>
<span class='tline' id='l646' data-llen='14826:14853'><a onclick="displayPageImage('KR1d0057', 'WYG', '132-36b' );" name="132-36b" class="pb">[132-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='14853:14876'>　晏氏曰非見善眀者不能擇善非用心剛者不能固</span><br/>
<span class='tline' id='l648' data-llen='14876:14899'>　執唯賢者然後能此顔淵擇乎中庸得一善則拳拳</span><br/>
<span class='tline' id='l649' data-llen='14899:14922'>　服膺而弗失之是也博學者學之廣欲其強記審問</span><br/>
<span class='tline' id='l650' data-llen='14922:14945'>　者問之詳欲其多聞所以外資諸人也慎思者精思</span><br/>
<span class='tline' id='l651' data-llen='14945:14968'>　其意㫖明辨者辨白其是非所以内資諸己也資諸</span><br/>
<span class='tline' id='l652' data-llen='14968:14991'>　人者既致其廣大資諸己者又盡其精微然後繼之</span><br/>
<span class='tline' id='l653' data-llen='14991:15014'>　以篤行之則非茍知之亦允蹈之也易曰學以聚之</span><br/>
<span class='tline' id='l654' data-llen='15014:15037'>　問以辨之而終於仁以行之楊子曰學以治之思以</span><br/>
<span class='tline' id='l655' data-llen='15037:15064'><a onclick="displayPageImage('KR1d0057', 'WYG', '132-37a' );" name="132-37a" class="pb">[132-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='15064:15081'>　精之而卒於不倦以終之與此同意</span><br/>
<span class='tline' id='l657' data-llen='15081:15104'>　蔡氏曰不勉而中不思而得先言仁後言智擇善而</span><br/>
<span class='tline' id='l658' data-llen='15104:15130'>　固執之先言智後言仁亦可見聖人君子之徳<span class='krp-note'>闕/</span>而</span><br/>
<span class='tline' id='l659' data-llen='15130:15153'>　不亂　又曰雖愚必眀求智之事也雖柔必強求仁</span><br/>
<span class='tline' id='l660' data-llen='15153:15159'>　之事也</span><br/>
<span class='tline' id='l661' data-llen='15159:15181'>自誠明謂之性自明誠謂之教誠則明矣明則誠矣</span><br/>
<span class='tline' id='l662' data-llen='15181:15204'>　鄭氏曰自由也由至誠而有明徳是聖人之性者也</span><br/>
<span class='tline' id='l663' data-llen='15204:15227'>　由明徳而有至誠是賢人學以誠之也有至誠則必</span><br/>
<span class='tline' id='l664' data-llen='15227:15254'><a onclick="displayPageImage('KR1d0057', 'WYG', '132-37b' );" name="132-37b" class="pb">[132-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='15254:15268'>　有明徳有明徳則必有至誠</span><br/>
<span class='tline' id='l666' data-llen='15268:15291'>　孔氏曰此一經顯天性至誠或學而能兩者雖異功</span><br/>
<span class='tline' id='l667' data-llen='15291:15298'>　用則相通</span><br/>
<span class='tline' id='l668' data-llen='15298:15321'>　河南程氏曰自其外者學之而得於内者謂之眀自</span><br/>
<span class='tline' id='l669' data-llen='15321:15347'>　其内者得之而兼於外者謂之誠誠與明一也<span class='krp-note'>伊川/</span></span><br/>
<span class='tline' id='l670' data-llen='15347:15370'>　又曰君子之學必先眀諸心知所徃然後力行以求</span><br/>
<span class='tline' id='l671' data-llen='15370:15393'>　至所謂自明而誠也故學必盡其心盡其心則知其</span><br/>
<span class='tline' id='l672' data-llen='15393:15419'>　性知其性則反而誠之聖人也<span class='krp-note'>伊川/</span>又曰孔子之道</span><br/>
<span class='tline' id='l673' data-llen='15419:15446'><a onclick="displayPageImage('KR1d0057', 'WYG', '132-38a' );" name="132-38a" class="pb">[132-38a] <img width="20"  src="/static/img/kanseki-5.png"/></a></span><br/>
<span class='tline' id='l674' data-llen='15446:15469'>　發而爲行如鄉黨之所載者自誠而明也由鄉黨之</span><br/>
<span class='tline' id='l675' data-llen='15469:15492'>　所載而學之以至於孔子者自明而誠也及其至焉</span><br/>
<span class='tline' id='l676' data-llen='15492:15518'>　一也<span class='krp-note'>伊川/</span>問横渠言由明以至誠由誠以至明此言</span><br/>
<span class='tline' id='l677' data-llen='15518:15541'>　恐過當曰由明以至誠此句却是由誠以至明則不</span><br/>
<span class='tline' id='l678' data-llen='15541:15549'>　然誠即眀也</span><br/>
<span class='tline' id='l679' data-llen='15549:15572'>　横渠張氏曰自誠眀者先盡性以至于窮理也謂先</span><br/>
<span class='tline' id='l680' data-llen='15572:15595'>　自性理㑹來以至於理自明誠者先窮理以至於盡</span><br/>
<span class='tline' id='l681' data-llen='15595:15614'>　性也謂先從學問理㑹以推逹於天性也</span><br/>
<span class='tline' id='l682' data-llen='15614:15641'><a onclick="displayPageImage('KR1d0057', 'WYG', '132-38b' );" name="132-38b" class="pb">[132-38b] <img width="20"  src="/static/img/kanseki-5.png"/></a></span><br/>
<span class='tline' id='l683' data-llen='15641:15664'>　藍田吕氏曰自誠眀性之者也自明誠反之者也性</span><br/>
<span class='tline' id='l684' data-llen='15664:15687'>　之者自成徳而言聖人之所性也反之者自志學而</span><br/>
<span class='tline' id='l685' data-llen='15687:15710'>　言聖人之教也一本云謂之性者生之所固有以得</span><br/>
<span class='tline' id='l686' data-llen='15710:15733'>　之謂之教者由學以復之成德者至於實然不易之</span><br/>
<span class='tline' id='l687' data-llen='15733:15756'>　地理義皆由此出也天下之理如目睹耳聞不慮而</span><br/>
<span class='tline' id='l688' data-llen='15756:15779'>　知不言而喻此之謂誠則明志學者致知以窮天下</span><br/>
<span class='tline' id='l689' data-llen='15779:15802'>　之理則天下之理皆得卒亦至於實然不易之地至</span><br/>
<span class='tline' id='l690' data-llen='15802:15819'>　簡至易行其所無事此之謂明則誠</span><br/>
<span class='tline' id='l691' data-llen='15819:15846'><a onclick="displayPageImage('KR1d0057', 'WYG', '132-39a' );" name="132-39a" class="pb">[132-39a] <img width="20"  src="/static/img/kanseki-5.png"/></a></span><br/>
<span class='tline' id='l692' data-llen='15846:15869'>　建安游氏曰自誠明由中出也故可名於性自眀誠</span><br/>
<span class='tline' id='l693' data-llen='15869:15892'>　自外入也故可名於教誠者因性故無不眀眀者致</span><br/>
<span class='tline' id='l694' data-llen='15892:15915'>　曲故能有誠學不可以已加之誠意而已其誠不息</span><br/>
<span class='tline' id='l695' data-llen='15915:15938'>　則雖愚必眀況其本智乎雖柔必強況其本剛乎及</span><br/>
<span class='tline' id='l696' data-llen='15938:15950'>　其成功一也豈不信哉</span><br/>
<span class='tline' id='l697' data-llen='15950:15973'>　延平楊氏曰自誠而明天之道也故謂之性自明而</span><br/>
<span class='tline' id='l698' data-llen='15973:15996'>　誠人之道也故謂之教天人一道而心之所至有差</span><br/>
<span class='tline' id='l699' data-llen='15996:16017'>　焉其歸則無二致也故曰誠則明矣明則誠矣</span><br/>
<span class='tline' id='l700' data-llen='16017:16044'><a onclick="displayPageImage('KR1d0057', 'WYG', '132-39b' );" name="132-39b" class="pb">[132-39b] <img width="20"  src="/static/img/kanseki-5.png"/></a></span><br/>
<span class='tline' id='l701' data-llen='16044:16067'>　新安朱氏曰此第二十一章子思承上章夫子天道</span><br/>
<span class='tline' id='l702' data-llen='16067:16090'>　人道之意而立言也自此以下十二章皆子思之言</span><br/>
<span class='tline' id='l703' data-llen='16090:16113'>　以反覆推明此章之意　程子諸説皆學者所傳録</span><br/>
<span class='tline' id='l704' data-llen='16113:16136'>　其以内外道行為誠明似不親切唯先明諸心一條</span><br/>
<span class='tline' id='l705' data-llen='16136:16159'>　以知語明以行語誠爲得其訓乃顔子好學論中語</span><br/>
<span class='tline' id='l706' data-llen='16159:16182'>　而夫子之手筆也亦可以見彼記録者之不能無失</span><br/>
<span class='tline' id='l707' data-llen='16182:16205'>　矣張子蓋以性教分爲學之兩塗而不以論聖賢之</span><br/>
<span class='tline' id='l708' data-llen='16205:16228'>　品第故有由誠至明語程子之辨雖已得之然未究</span><br/>
<span class='tline' id='l709' data-llen='16228:16255'><a onclick="displayPageImage('KR1d0057', 'WYG', '132-40a' );" name="132-40a" class="pb">[132-40a] <img width="20"  src="/static/img/kanseki-5.png"/></a></span><br/>
<span class='tline' id='l710' data-llen='16255:16278'>　其立言本意之所以失也其曰誠即明也恐亦不能</span><br/>
<span class='tline' id='l711' data-llen='16278:16301'>　無誤吕氏性教二字得之而於誠字以至簡至易行</span><br/>
<span class='tline' id='l712' data-llen='16301:16324'>　其所無事為説則似為得其本㫖也且於性教皆以</span><br/>
<span class='tline' id='l713' data-llen='16324:16347'>　至於實然不易之地為言則至於云者非所以言性</span><br/>
<span class='tline' id='l714' data-llen='16347:16370'>　之之事而不易云者亦非所以申實然之説也然其</span><br/>
<span class='tline' id='l715' data-llen='16370:16380'>　過於游楊則逺矣</span><br/>
<span class='tline' id='l716' data-llen='16380:16403'>　兼山郭氏曰自誠明謂之性由性以誠也自明誠謂</span><br/>
<span class='tline' id='l717' data-llen='16403:16426'>　之教由教以誠也本乎性故有生知由乎教故非學</span><br/>
<span class='tline' id='l718' data-llen='16426:16453'><a onclick="displayPageImage('KR1d0057', 'WYG', '132-40b' );" name="132-40b" class="pb">[132-40b] <img width="20"  src="/static/img/kanseki-5.png"/></a></span><br/>
<span class='tline' id='l719' data-llen='16453:16476'>　則不得也率性之謂道自誠而言之也不明乎善不</span><br/>
<span class='tline' id='l720' data-llen='16476:16498'>　誠乎身自明而言之也明之與誠及其成功一也</span><br/>
<span class='tline' id='l721' data-llen='16498:16521'>　涑水司馬氏曰率由誠心而智識自明此天授聖人</span><br/>
<span class='tline' id='l722' data-llen='16521:16544'>　之性也由智識之明求知道者莫若至誠故誠心爲</span><br/>
<span class='tline' id='l723' data-llen='16544:16567'>　善此賢者修聖人之教也所稟賦於天有殊然苟能</span><br/>
<span class='tline' id='l724' data-llen='16567:16581'>　盡其誠心則智識無不明矣</span><br/>
<span class='tline' id='l725' data-llen='16581:16604'>　髙要譚氏曰夫唯已極其至無所用力故六通四闢</span><br/>
<span class='tline' id='l726' data-llen='16604:16627'>　無所不知故曰自誠明謂之性謂之性云者指性示</span><br/>
<span class='tline' id='l727' data-llen='16627:16654'><a onclick="displayPageImage('KR1d0057', 'WYG', '132-41a' );" name="132-41a" class="pb">[132-41a] <img width="20"  src="/static/img/kanseki-5.png"/></a></span><br/>
<span class='tline' id='l728' data-llen='16654:16677'>　人使人知所至之處也夫唯未極其至須先用力致</span><br/>
<span class='tline' id='l729' data-llen='16677:16700'>　知格物始見本性故曰自明誠謂之教謂之教云者</span><br/>
<span class='tline' id='l730' data-llen='16700:16723'>　用此立教使人知修習之方也自誠而明者性合天</span><br/>
<span class='tline' id='l731' data-llen='16723:16746'>　道自然開廓明逹如人安居本舍坐觀庶事故曰誠</span><br/>
<span class='tline' id='l732' data-llen='16746:16769'>　則明矣自明而誠者先明乎善然後反身而誠如人</span><br/>
<span class='tline' id='l733' data-llen='16769:16792'>　出外復歸先須辨認本舍然後入而居之故曰明則</span><br/>
<span class='tline' id='l734' data-llen='16792:16815'>　誠矣謂之性者聖人之事謂之教者學以成聖之事</span><br/>
<span class='tline' id='l735' data-llen='16815:16838'>　唯能自明而誠即能自誠而明矣此相終始之説也</span><br/>
<span class='tline' id='l736' data-llen='16838:16865'><a onclick="displayPageImage('KR1d0057', 'WYG', '132-41b' );" name="132-41b" class="pb">[132-41b] <img width="20"  src="/static/img/kanseki-5.png"/></a></span><br/>
<span class='tline' id='l737' data-llen='16865:16888'>　新定顧氏曰所謂體乎天理無一毫之偽誠之謂也</span><br/>
<span class='tline' id='l738' data-llen='16888:16911'>　知乎天理無一毫之蔽明之謂也由誠而明資稟至</span><br/>
<span class='tline' id='l739' data-llen='16911:16934'>　粹人偽不萌則於天下之事理自無不知此聖人之</span><br/>
<span class='tline' id='l740' data-llen='16934:16957'>　事出乎天理之本然者也堯舜性之此之謂也由明</span><br/>
<span class='tline' id='l741' data-llen='16957:16980'>　而誠講學既精灼見此理私欲克除復乎天理之真</span><br/>
<span class='tline' id='l742' data-llen='16980:17003'>　此賢人之事出乎教習之使然者也湯武反之蓋其</span><br/>
<span class='tline' id='l743' data-llen='17003:17026'>　人也誠則明矣譬如太虚纎翳不生萬象呈露眀則</span><br/>
<span class='tline' id='l744' data-llen='17026:17043'>　誠矣晨光既升隂邪屏息大虛湛然</span><br/>
<span class='tline' id='l745' data-llen='17043:17070'><a onclick="displayPageImage('KR1d0057', 'WYG', '132-42a' );" name="132-42a" class="pb">[132-42a] <img width="20"  src="/static/img/kanseki-5.png"/></a></span><br/>
<span class='tline' id='l746' data-llen='17070:17093'>　蔡氏曰言性教之道雖異而本末一貫也誠明謂無</span><br/>
<span class='tline' id='l747' data-llen='17093:17116'>　息而仁智自著明誠謂由智仁而造無息下言聖人</span><br/>
<span class='tline' id='l748' data-llen='17116:17139'>　君子之德者即此義而推衍之也　又曰自哀公問</span><br/>
<span class='tline' id='l749' data-llen='17139:17162'>　政至明則誠矣蓋夫子之言而子思述之上以結修</span><br/>
<span class='tline' id='l750' data-llen='17162:17185'>　道與教與逹德逹道之事下以起聖人君子天人之</span><br/>
<span class='tline' id='l751' data-llen='17185:17194'>　道而備論之也</span><br/>
<span class='tline' id='l752' data-llen='17194:17197'>　</span><br/>
<span class='tline' id='l753' data-llen='17197:17200'>　</span><br/>
<span class='tline' id='l754' data-llen='17200:17227'><a onclick="displayPageImage('KR1d0057', 'WYG', '132-42b' );" name="132-42b" class="pb">[132-42b] <img width="20"  src="/static/img/kanseki-5.png"/></a></span><br/>
<span class='tline' id='l755' data-llen='17227:17230'>　</span><br/>
<span class='tline' id='l756' data-llen='17230:17233'>　</span><br/>
<span class='tline' id='l757' data-llen='17233:17236'>　</span><br/>
<span class='tline' id='l758' data-llen='17236:17239'>　</span><br/>
<span class='tline' id='l759' data-llen='17239:17242'>　</span><br/>
<span class='tline' id='l760' data-llen='17242:17245'>　</span><br/>
<span class='tline' id='l761' data-llen='17245:17248'>　</span><br/>
<span class='tline' id='l762' data-llen='17248:17261'>　禮記集説卷一百三十二</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0057', 'WYG', '071-1a' );" name="071-1a" class="pb">[071-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　禮記集説卷七十一　　　　宋　衛湜　撰</span><br/>
<span class='tline' id='l10' data-llen='212:235'>牛夜鳴則庮羊泠毛而毳羶狗赤股而躁臊鳥皫色而</span><br/>
<span class='tline' id='l11' data-llen='235:258'>沙鳴鬰豕望視而交睫腥馬黒脊而般臂漏雛尾不盈</span><br/>
<span class='tline' id='l12' data-llen='258:280'>握弗食舒鴈翠鵠鴞胖舒鳬翠雞肝鴈腎鴇奥鹿胃</span><br/>
<span class='tline' id='l13' data-llen='280:304'>　鄭氏曰亦皆為不利人也庮惡臭也春秋𫝊曰一薰</span><br/>
<span class='tline' id='l14' data-llen='304:327'>　一庮泠毛毳毛别聚旃不觧者也赤股股裡無毛也</span><br/>
<span class='tline' id='l15' data-llen='327:350'>　皫色毛變色也沙猶嘶也鬰腐臭也望視逺視也腥</span><br/>
<span class='tline' id='l16' data-llen='350:376'><a onclick="displayPageImage('KR1d0057', 'WYG', '071-1b' );" name="071-1b" class="pb">[071-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='376:399'>　當為星聲之誤也星肉中如米者般臂前脛般般然</span><br/>
<span class='tline' id='l18' data-llen='399:422'>　也漏當為螻如螻蛄臭也舒鴈鵝也翠尾肉也鵠鴞</span><br/>
<span class='tline' id='l19' data-llen='422:445'>　胖謂脅側薄肉也舒鳬鶩也鴇奥脾□也鵠或為鴇</span><br/>
<span class='tline' id='l20' data-llen='445:449'>　也</span><br/>
<span class='tline' id='l21' data-llen='449:472'>　孔氏曰此一節論腥臊羶臭及諸物不可食者從牛</span><br/>
<span class='tline' id='l22' data-llen='472:495'>　夜鳴至般臂漏皆與周禮内饔職文同牛好夜鳴則</span><br/>
<span class='tline' id='l23' data-llen='495:518'>　其肉庮臭泠謂毛本稀泠毳謂毛頭毳結羊若如此</span><br/>
<span class='tline' id='l24' data-llen='518:541'>　其肉羶氣臊謂臊惡躁謂舉動急躁狗若如此其肉</span><br/>
<span class='tline' id='l25' data-llen='541:567'><a onclick="displayPageImage('KR1d0057', 'WYG', '071-2a' );" name="071-2a" class="pb">[071-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='567:590'>　臊惡皫色其色無潤澤沙鳴謂鳴而聲嘶鳥若如此</span><br/>
<span class='tline' id='l27' data-llen='590:613'>　其肉臭腐腥謂肉結如星望視謂豕視望揚交睫謂</span><br/>
<span class='tline' id='l28' data-llen='613:636'>　目睫毛交豕若如此其肉似星也黒謂馬脊黒般謂</span><br/>
<span class='tline' id='l29' data-llen='636:659'>　色斑斑然馬若如此其肉如螻蛄臭也雛謂小鳥尾</span><br/>
<span class='tline' id='l30' data-llen='659:682'>　盈一握然後堪食若其過小未盈握不堪食也自此</span><br/>
<span class='tline' id='l31' data-llen='682:705'>　以下因廣言不堪食之物鵞尾之肉不可食鵠鳥鴞</span><br/>
<span class='tline' id='l32' data-llen='705:728'>　鳥脅側薄肉不可食鶩即是鴨其翠不可食雞肝鴈</span><br/>
<span class='tline' id='l33' data-llen='728:751'>　腎亦不可食鴇奥及鹿胃亦不可食奥謂脾□為藏</span><br/>
<span class='tline' id='l34' data-llen='751:777'><a onclick="displayPageImage('KR1d0057', 'WYG', '071-2b' );" name="071-2b" class="pb">[071-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='777:800'>　之深奥處凢此皆為不利人也李廵云野曰鴈家曰</span><br/>
<span class='tline' id='l36' data-llen='800:810'>　鵝野曰鳬家曰鶩</span><br/>
<span class='tline' id='l37' data-llen='810:833'>　嚴陵方氏曰夜鳴謂非時而鳴赤股者赤之為色宣</span><br/>
<span class='tline' id='l38' data-llen='833:856'>　布著見股無毛則股著見矣故以赤言之躁則言其</span><br/>
<span class='tline' id='l39' data-llen='856:879'>　性之不靜皫言如麃之美而色白沙鳴鳴之悲凉者</span><br/>
<span class='tline' id='l40' data-llen='879:902'>　土宻而温沙疏而凉故謂之沙豕俯首以食首俯則</span><br/>
<span class='tline' id='l41' data-llen='902:925'>　下視曰望視則首昻矣莊子所謂豚之亢鼻盖此類</span><br/>
<span class='tline' id='l42' data-llen='925:948'>　也睫目毛以長故交黒脊者言衆體皆異而脊獨黒</span><br/>
<span class='tline' id='l43' data-llen='948:974'><a onclick="displayPageImage('KR1d0057', 'WYG', '071-3a' );" name="071-3a" class="pb">[071-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='974:997'>　也般猶疾之有瘢在前脛故曰瘢臂握手一握也尾</span><br/>
<span class='tline' id='l45' data-llen='997:1020'>　不盈握則形未成矣故弗食言此弗食則下陳者可</span><br/>
<span class='tline' id='l46' data-llen='1020:1043'>　知爾雅曰舒鴈鵞舒鳬鶩鵝鴈類鶩鳬類以為人所</span><br/>
<span class='tline' id='l47' data-llen='1043:1058'>　畜不善飛舒而不疾故謂之舒</span><br/>
<span class='tline' id='l48' data-llen='1058:1081'>　山隂陸氏曰庮臭如朽木也朽薌之反也鳴其聲也</span><br/>
<span class='tline' id='l49' data-llen='1081:1104'>　躁其性也毳其尾也望視而交睫腥言其精神黒脊</span><br/>
<span class='tline' id='l50' data-llen='1104:1127'>　而般臂漏言其形色羊泠毛而毳則羶狗赤股而躁</span><br/>
<span class='tline' id='l51' data-llen='1127:1150'>　則臊鳥皫色而沙鳴則鬰豕望視而交睫則腥馬黒</span><br/>
<span class='tline' id='l52' data-llen='1150:1176'><a onclick="displayPageImage('KR1d0057', 'WYG', '071-3b' );" name="071-3b" class="pb">[071-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1176:1199'>　脊而般臂則漏不言則有不皆也且曰則者盡其辭</span><br/>
<span class='tline' id='l54' data-llen='1199:1222'>　也鬰周官作貍漏周官作螻盖凢物宜露而鬰之則</span><br/>
<span class='tline' id='l55' data-llen='1222:1245'>　臭宜覆而漏之則臭漏與鬰言所以臭也螻與貍言</span><br/>
<span class='tline' id='l56' data-llen='1245:1268'>　其臭如之雛小雞也許慎說文云雛鷄子也雞長尾</span><br/>
<span class='tline' id='l57' data-llen='1268:1291'>　者故不盈握弗食月令以雛甞黍亦雞耳為物不同</span><br/>
<span class='tline' id='l58' data-llen='1291:1314'>　不可食者非一處也故翠言後胖言左右肝腎奥胃</span><br/>
<span class='tline' id='l59' data-llen='1314:1321'>　又言其肉</span><br/>
<span class='tline' id='l60' data-llen='1321:1347'>　王氏<span class='krp-note'>昭禹/</span>曰天産之物所以資氣體之飬者也所禀</span><br/>
<span class='tline' id='l61' data-llen='1347:1373'><a onclick="displayPageImage('KR1d0057', 'WYG', '071-4a' );" name="071-4a" class="pb">[071-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1373:1396'>　之氣一有不和則資其味者疾癘或乘之而至於為</span><br/>
<span class='tline' id='l63' data-llen='1396:1419'>　害不少矣牛者服重致逺之物勞於晝而息於夜者</span><br/>
<span class='tline' id='l64' data-llen='1419:1442'>　牛當伏靜之時今而夜鳴則陽内受隂而隂陽不和</span><br/>
<span class='tline' id='l65' data-llen='1442:1465'>　故其臭庮庮者隂臭之惡也故曰牛夜鳴則庮羊泠</span><br/>
<span class='tline' id='l66' data-llen='1465:1488'>　毛而毳羶者毛総結謂之泠毛長謂之毳凢毛皆属</span><br/>
<span class='tline' id='l67' data-llen='1488:1511'>　於肺肺金也羊火畜火勝金今毛反総結而長則火</span><br/>
<span class='tline' id='l68' data-llen='1511:1534'>　氣弱而金勝火矣其臭雖羶而不可食也疾走而無</span><br/>
<span class='tline' id='l69' data-llen='1534:1557'>　常謂之躁狗金畜也西方隂止以收而生金金於五</span><br/>
<span class='tline' id='l70' data-llen='1557:1583'><a onclick="displayPageImage('KR1d0057', 'WYG', '071-4b' );" name="071-4b" class="pb">[071-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1583:1606'>　臟為肺而主皮毛赤股則金氣衰而皮毛受病矣躁</span><br/>
<span class='tline' id='l72' data-llen='1606:1629'>　則反於隂止以収而其性受病矣其病如此則臊臊</span><br/>
<span class='tline' id='l73' data-llen='1629:1652'>　而不可食也鳥皫色而沙鳴鬰盖物埋藏則鬰塞而</span><br/>
<span class='tline' id='l74' data-llen='1652:1675'>　不通周禮言貍則貍與鬰文異而義同也皫色則其</span><br/>
<span class='tline' id='l75' data-llen='1675:1698'>　氣鬰而不達於毛羽沙鳴則其氣鬰而不達於聲音</span><br/>
<span class='tline' id='l76' data-llen='1698:1721'>　其肉氣亦鬰而不可食矣豕水畜也睫火事也火勝</span><br/>
<span class='tline' id='l77' data-llen='1721:1744'>　水而其病見於目則水火不相逮而隂陽不和此腥</span><br/>
<span class='tline' id='l78' data-llen='1744:1767'>　之不可食者也馬火畜也黒水色也馬脊黒則以水</span><br/>
<span class='tline' id='l79' data-llen='1767:1793'><a onclick="displayPageImage('KR1d0057', 'WYG', '071-5a' );" name="071-5a" class="pb">[071-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1793:1816'>　勝火而在上其文又般旋至於臂則水盛而火氣不</span><br/>
<span class='tline' id='l81' data-llen='1816:1839'>　足則其臭如螻蛄而不可食每物而辨則膳羞之用</span><br/>
<span class='tline' id='l82' data-llen='1839:1859'>　無隂陽偏勝之氣而氣體之養頼之而安矣</span><br/>
<span class='tline' id='l83' data-llen='1859:1882'>肉腥細者為膾大者為軒或曰麋鹿魚為菹麕為辟鷄</span><br/>
<span class='tline' id='l84' data-llen='1882:1902'>野豕為軒兔為宛脾切葱若薤實諸醯以柔之</span><br/>
<span class='tline' id='l85' data-llen='1902:1925'>　鄭氏曰為膾為軒言大切細切異名也膾者必先軒</span><br/>
<span class='tline' id='l86' data-llen='1925:1948'>　之所謂聶而切之此軒辟雞宛脾皆菹類也釀菜而</span><br/>
<span class='tline' id='l87' data-llen='1948:1971'>　柔之以醯殺腥肉及其氣菹軒聶而不切辟鷄宛脾</span><br/>
<span class='tline' id='l88' data-llen='1971:1997'><a onclick="displayPageImage('KR1d0057', 'WYG', '071-5b' );" name="071-5b" class="pb">[071-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1997:2012'>　聶而切之軒或為胖宛或作鬰</span><br/>
<span class='tline' id='l90' data-llen='2012:2035'>　孔氏曰此一節眀齏菹之異用肉不同作記之時無</span><br/>
<span class='tline' id='l91' data-llen='2035:2058'>　菹軒辟雞宛脾之制舊有此言承而用之故稱或曰</span><br/>
<span class='tline' id='l92' data-llen='2058:2081'>　凢大切若全物為菹細切者為齏其牲體大者菹之</span><br/>
<span class='tline' id='l93' data-llen='2081:2104'>　其牲體小者齏之用此麋鹿魚為菹及野豕為軒是</span><br/>
<span class='tline' id='l94' data-llen='2104:2127'>　菹也麕為辟雞兔為宛脾者是齏也故鄭註醢人云</span><br/>
<span class='tline' id='l95' data-llen='2127:2150'>　細切為齏全物若䐑為菹少儀曰麋鹿為菹野豕為</span><br/>
<span class='tline' id='l96' data-llen='2150:2173'>　軒皆䐑而不切麕為辟雞兔為宛脾皆䐑而切之是</span><br/>
<span class='tline' id='l97' data-llen='2173:2199'><a onclick="displayPageImage('KR1d0057', 'WYG', '071-6a' );" name="071-6a" class="pb">[071-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2199:2222'>　菹大而齏小也少儀不云魚此云魚記者異聞也此</span><br/>
<span class='tline' id='l99' data-llen='2222:2245'>　魚與麋鹿相對是魚之大者故以為菹其辟雞宛脾</span><br/>
<span class='tline' id='l100' data-llen='2245:2268'>　及軒之名其義未聞切葱若薤實諸醯以柔之者此</span><br/>
<span class='tline' id='l101' data-llen='2268:2291'>　亦少儀文或用葱或用薤故云切葱若薤肉與葱薤</span><br/>
<span class='tline' id='l102' data-llen='2291:2314'>　置諸醋中故云實諸醯物置醯中悉皆濡孰故云柔</span><br/>
<span class='tline' id='l103' data-llen='2314:2318'>　之</span><br/>
<span class='tline' id='l104' data-llen='2318:2341'>羮食自諸侯以下至於庶人無等大夫無秩膳大夫七</span><br/>
<span class='tline' id='l105' data-llen='2341:2364'>十而有閣天子之閣左達五右達五公侯伯於房中五</span><br/>
<span class='tline' id='l106' data-llen='2364:2390'><a onclick="displayPageImage('KR1d0057', 'WYG', '071-6b' );" name="071-6b" class="pb">[071-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2390:2401'>大夫於閣三士於坫一</span><br/>
<span class='tline' id='l108' data-llen='2401:2424'>　鄭氏曰羮食食之主也庶羞乃異耳秩常也無秩膳</span><br/>
<span class='tline' id='l109' data-llen='2424:2447'>　謂五十始命未甚老也七十有閣有秩膳也閣以板</span><br/>
<span class='tline' id='l110' data-llen='2447:2470'>　為之庋食物也達夾室大夫言於閣與天子同處天</span><br/>
<span class='tline' id='l111' data-llen='2470:2490'>　子二五倍諸侯也五者三牲之肉及魚腊也</span><br/>
<span class='tline' id='l112' data-llen='2490:2513'>　孔氏曰此一節論天子諸侯及大夫士等尊卑膳食</span><br/>
<span class='tline' id='l113' data-llen='2513:2536'>　之等差食謂飯也言羮之與飯助以雜物醯醬是食</span><br/>
<span class='tline' id='l114' data-llen='2536:2559'>　之主故諸侯以下無等差也此謂每日常食若非依</span><br/>
<span class='tline' id='l115' data-llen='2559:2585'><a onclick="displayPageImage('KR1d0057', 'WYG', '071-7a' );" name="071-7a" class="pb">[071-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2585:2608'>　常禮食之外或别有牛羊豕之肉随時得為羮也其</span><br/>
<span class='tline' id='l117' data-llen='2608:2631'>　黍稷稻粱依禮正食之外别有稼穡收穫皆得為飯</span><br/>
<span class='tline' id='l118' data-llen='2631:2654'>　故云羮食無等案公食大夫禮下大夫十六豆上大</span><br/>
<span class='tline' id='l119' data-llen='2654:2677'>　夫二十豆又周禮掌客云上公食四十侯伯食三十</span><br/>
<span class='tline' id='l120' data-llen='2677:2700'>　二子男食二十四鄭註云食謂庶羞美可食者此庶</span><br/>
<span class='tline' id='l121' data-llen='2700:2723'>　羞乃異也宫室之制中央為正室正室左右為房房</span><br/>
<span class='tline' id='l122' data-llen='2723:2746'>　外有序序外有夾室天子尊庖厨逺故左夾室五閣</span><br/>
<span class='tline' id='l123' data-llen='2746:2769'>　右夾室五閣諸侯卑庖厨宜稍近故降於天子唯在</span><br/>
<span class='tline' id='l124' data-llen='2769:2795'><a onclick="displayPageImage('KR1d0057', 'WYG', '071-7b' );" name="071-7b" class="pb">[071-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2795:2818'>　一房之中而五閣也大夫既卑無嫌故亦於夾室而</span><br/>
<span class='tline' id='l126' data-llen='2818:2841'>　閣三也三者豕魚腊也士卑不得作閣但於室中為</span><br/>
<span class='tline' id='l127' data-llen='2841:2864'>　土坫庋食物也天子腊用六牲今云五閣是不一牲</span><br/>
<span class='tline' id='l128' data-llen='2864:2886'>　為一閣魚腊是常食之物是故知三牲及魚腊也</span><br/>
<span class='tline' id='l129' data-llen='2886:2909'>　嚴陵方氏曰食為主羮為配人所日用者也惟稱有</span><br/>
<span class='tline' id='l130' data-llen='2909:2932'>　無随其所宜不制豐殺而預為之等焉雖然此特自</span><br/>
<span class='tline' id='l131' data-llen='2932:2955'>　諸侯以下而已若夫四海之奉一人之尊又安得無</span><br/>
<span class='tline' id='l132' data-llen='2955:2978'>　等乎周官膳夫王日一舉鼎十有二物皆有爼則固</span><br/>
<span class='tline' id='l133' data-llen='2978:3004'><a onclick="displayPageImage('KR1d0057', 'WYG', '071-8a' );" name="071-8a" class="pb">[071-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3004:3027'>　有等矣此所以言諸侯以下也前言士不貳羮胾則</span><br/>
<span class='tline' id='l135' data-llen='3027:3050'>　士羮亦有等矣盖彼主燕食此主常食言之也燕食</span><br/>
<span class='tline' id='l136' data-llen='3050:3073'>　以禮為主故不可無等常食以養為主故不可不随</span><br/>
<span class='tline' id='l137' data-llen='3073:3096'>　宜焉大夫無秩膳與酒正秩酒之秩同夾室以自是</span><br/>
<span class='tline' id='l138' data-llen='3096:3119'>　而達於外故謂之達必於夾室者逺庖厨之義也自</span><br/>
<span class='tline' id='l139' data-llen='3119:3142'>　諸侯而下則有逺近之殊多少之别者尊者詳卑者</span><br/>
<span class='tline' id='l140' data-llen='3142:3165'>　略尊者隆卑者殺故也天子諸侯於達房則必有常</span><br/>
<span class='tline' id='l141' data-llen='3165:3188'>　所大夫無常所士但於坫而已夫坫猶爵坫之坫閣</span><br/>
<span class='tline' id='l142' data-llen='3188:3214'><a onclick="displayPageImage('KR1d0057', 'WYG', '071-8b' );" name="071-8b" class="pb">[071-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3214:3231'>　則有門以㡬其出入此又大夫之别</span><br/>
<span class='tline' id='l144' data-llen='3231:3254'>　山隂陸氏曰一羮一食雖不為等可也夫禮曲而不</span><br/>
<span class='tline' id='l145' data-llen='3254:3277'>　苛盖如此若前所云者皆燕饗等禮秩膳孟子所謂</span><br/>
<span class='tline' id='l146' data-llen='3277:3300'>　廪人繼粟庖人繼肉不以君命將之是也若大夫賜</span><br/>
<span class='tline' id='l147' data-llen='3300:3323'>　則有之不得為常秩膳有閣則臺餽有常庋之以湏</span><br/>
<span class='tline' id='l148' data-llen='3323:3346'>　此亟問亟餽鼎肉子思之所以不恱也堂上為達公</span><br/>
<span class='tline' id='l149' data-llen='3346:3369'>　侯伯於房中下天子也左達左夾室前堂右達右夾</span><br/>
<span class='tline' id='l150' data-llen='3369:3392'>　室前堂大夫言於閣三則蒙上房中可知士言於坫</span><br/>
<span class='tline' id='l151' data-llen='3392:3418'><a onclick="displayPageImage('KR1d0057', 'WYG', '071-9a' );" name="071-9a" class="pb">[071-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3418:3441'>　一則凢閣用坫亦可知據唯上大夫有閣而此云士</span><br/>
<span class='tline' id='l153' data-llen='3441:3456'>　於坫一則士雖有閣不足言也</span><br/>
<span class='tline' id='l154' data-llen='3456:3479'>凢養老有虞氏以燕禮夏后氏以饗禮殷人以食禮周</span><br/>
<span class='tline' id='l155' data-llen='3479:3502'>人脩而兼用之凢五十養於鄉六十養於國七十養於</span><br/>
<span class='tline' id='l156' data-llen='3502:3525'>學達於諸侯八十拜君命一坐再至瞽亦如之九十者</span><br/>
<span class='tline' id='l157' data-llen='3525:3548'>使人受五十異粻六十宿肉七十貳膳八十常珍九十</span><br/>
<span class='tline' id='l158' data-llen='3548:3571'>飲食不違寢膳飲從於遊可也六十嵗制七十時制八</span><br/>
<span class='tline' id='l159' data-llen='3571:3594'>十月制九十日脩唯絞紟衾冒死而后制五十始衰六</span><br/>
<span class='tline' id='l160' data-llen='3594:3620'><a onclick="displayPageImage('KR1d0057', 'WYG', '071-9b' );" name="071-9b" class="pb">[071-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3620:3643'>十非肉不飽七十非帛不煖八十非人不煖九十雖得</span><br/>
<span class='tline' id='l162' data-llen='3643:3666'>人不煖矣五十杖於家六十杖於鄉七十杖於國八十</span><br/>
<span class='tline' id='l163' data-llen='3666:3689'>杖於朝九十者天子欲有問焉則就其室以珍從七十</span><br/>
<span class='tline' id='l164' data-llen='3689:3712'>不俟朝八十月告存九十日有秩五十不從力政六十</span><br/>
<span class='tline' id='l165' data-llen='3712:3735'>不與服戎七十不與賔客之事八十齊䘮之事弗及也</span><br/>
<span class='tline' id='l166' data-llen='3735:3758'>五十而爵六十不親學七十致政凢自七十以上唯衰</span><br/>
<span class='tline' id='l167' data-llen='3758:3781'>麻為䘮凢三王養老皆引年八十者一子不從政九十</span><br/>
<span class='tline' id='l168' data-llen='3781:3804'>者其家不從政瞽亦如之几父母在子雖老不坐有虞</span><br/>
<span class='tline' id='l169' data-llen='3804:3831'><a onclick="displayPageImage('KR1d0057', 'WYG', '071-10a' );" name="071-10a" class="pb">[071-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3831:3854'>氏養國老於上庠養庶老於下庠夏后氏養國老於東</span><br/>
<span class='tline' id='l171' data-llen='3854:3877'>序養庶老於西序殷人養國老於右學養庶老於左學</span><br/>
<span class='tline' id='l172' data-llen='3877:3900'>周人養國老於東膠養庶老於虞庠虞庠在國之西郊</span><br/>
<span class='tline' id='l173' data-llen='3900:3923'>有虞氏皇而祭深衣而養老夏后氏収而祭燕衣而養</span><br/>
<span class='tline' id='l174' data-llen='3923:3947'>老殷人冔而祭縞衣而養老周人冕而祭𤣥衣而養老</span><br/>
<span class='tline' id='l175' data-llen='3947:3958'>　鄭氏曰記王制有此</span><br/>
<span class='tline' id='l176' data-llen='3958:3981'>　孔氏曰此一節皆王制文記者重録之後人因而不</span><br/>
<span class='tline' id='l177' data-llen='3981:3992'>　去慎疑不敢刪易也</span><br/>
<span class='tline' id='l178' data-llen='3992:4019'><a onclick="displayPageImage('KR1d0057', 'WYG', '071-10b' );" name="071-10b" class="pb">[071-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4019:4042'>　山隂陸氏曰王制主國故先言養國老於上庠後言</span><br/>
<span class='tline' id='l180' data-llen='4042:4065'>　凢三王養老皆引年八十者一子不從政内則主家</span><br/>
<span class='tline' id='l181' data-llen='4065:4088'>　故先言三王養老皆引年八十者一子不從政後言</span><br/>
<span class='tline' id='l182' data-llen='4088:4111'>　養國老於上庠主家以言故無所謂少而無父者謂</span><br/>
<span class='tline' id='l183' data-llen='4111:4134'>　之孤一節主國以言故無所謂曽子曰孝子之養老</span><br/>
<span class='tline' id='l184' data-llen='4134:4157'>　也樂其心不違其志一節主家也故言不從政狹主</span><br/>
<span class='tline' id='l185' data-llen='4157:4180'>　國也故言不從政廣所謂家事有以異於國乎無也</span><br/>
<span class='tline' id='l186' data-llen='4180:4203'>　故内則終之以凢養老五帝憲三王有乞言五帝憲</span><br/>
<span class='tline' id='l187' data-llen='4203:4230'><a onclick="displayPageImage('KR1d0057', 'WYG', '071-11a' );" name="071-11a" class="pb">[071-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4230:4253'>　養氣體而不乞言有善則記之為惇史三王亦憲既</span><br/>
<span class='tline' id='l189' data-llen='4253:4276'>　養老而后乞言亦微其禮皆有惇史一節所謂國事</span><br/>
<span class='tline' id='l190' data-llen='4276:4299'>　者有以異於家乎無也故王制終之以父之齒随行</span><br/>
<span class='tline' id='l191' data-llen='4299:4322'>　兄之齒鴈行朋友不相踰輕任并重任分斑白者不</span><br/>
<span class='tline' id='l192' data-llen='4322:4345'>　提挈君子耆老不徒行庶人耆老不徒食大夫祭噐</span><br/>
<span class='tline' id='l193' data-llen='4345:4360'>　不假祭器未成不造燕器一節</span><br/>
<span class='tline' id='l194' data-llen='4360:4383'>　慶源輔氏曰脩與脩道之謂敎之脩同周人総三代</span><br/>
<span class='tline' id='l195' data-llen='4383:4403'>　之禮而兼取其善者以制一王養老之禮也</span><br/>
<span class='tline' id='l196' data-llen='4403:4430'><a onclick="displayPageImage('KR1d0057', 'WYG', '071-11b' );" name="071-11b" class="pb">[071-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4430:4453'>曽子曰孝子之養老也樂其心不違其志樂其耳目安</span><br/>
<span class='tline' id='l198' data-llen='4453:4476'>其寢處以其飲食忠養之孝子之身終終身也者非終</span><br/>
<span class='tline' id='l199' data-llen='4476:4499'>父母之身終其身也是故父母之所愛亦愛之父母之</span><br/>
<span class='tline' id='l200' data-llen='4499:4517'>所敬亦敬之至於犬馬盡然而况於人乎</span><br/>
<span class='tline' id='l201' data-llen='4517:4531'>　鄭氏曰犬馬盡然賤喻貴也</span><br/>
<span class='tline' id='l202' data-llen='4531:4554'>　孔氏曰此一節因上陳養老之事遂陳孝子事親之</span><br/>
<span class='tline' id='l203' data-llen='4554:4577'>　禮作記之人既云孝子之身終恐人不觧故觧云非</span><br/>
<span class='tline' id='l204' data-llen='4577:4600'>　終竟父母之身終其孝子之身也言父母雖没終竟</span><br/>
<span class='tline' id='l205' data-llen='4600:4627'><a onclick="displayPageImage('KR1d0057', 'WYG', '071-12a' );" name="071-12a" class="pb">[071-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4627:4650'>　已身而行孝道與親在無異父母所愛敬犬馬之属</span><br/>
<span class='tline' id='l207' data-llen='4650:4668'>　盡湏愛敬而况於父母所愛敬之人乎</span><br/>
<span class='tline' id='l208' data-llen='4668:4691'>　長樂劉氏曰仲尼之門以孝聞者曽子而已參之為</span><br/>
<span class='tline' id='l209' data-llen='4691:4714'>　道也與夫虞舜易地皆然非其行難也人人皆可以</span><br/>
<span class='tline' id='l210' data-llen='4714:4737'>　行之所以不逮於曽子者曽子常久而不息也孝子</span><br/>
<span class='tline' id='l211' data-llen='4737:4760'>　之養老者婦之養舅姑孫之養祖父母猶子之養其</span><br/>
<span class='tline' id='l212' data-llen='4760:4783'>　父母也故皆曰老焉樂其心者謂左右侍養也晨昬</span><br/>
<span class='tline' id='l213' data-llen='4783:4806'>　定省也出入從遊也起居奉侍也必常賾討其心之</span><br/>
<span class='tline' id='l214' data-llen='4806:4833'><a onclick="displayPageImage('KR1d0057', 'WYG', '071-12b' );" name="071-12b" class="pb">[071-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4833:4856'>　所好者何在所惡者何如然後順而篤其所好者而</span><br/>
<span class='tline' id='l216' data-llen='4856:4879'>　卻其所惡者果非悖於大義則蔑不可從所以安固</span><br/>
<span class='tline' id='l217' data-llen='4879:4902'>　老者之行以適其氣則心樂矣不違於其志者謂老</span><br/>
<span class='tline' id='l218' data-llen='4902:4925'>　者平生之志所欲為者以道徳仁義立身揚名取大</span><br/>
<span class='tline' id='l219' data-llen='4925:4948'>　榮顯於天下者建大令譽於鄉閭者崇大孝弟於宗</span><br/>
<span class='tline' id='l220' data-llen='4948:4971'>　族者抗大志節於人倫者務既心以篤行之必著成</span><br/>
<span class='tline' id='l221' data-llen='4971:4994'>　效則弗違其所志矣樂其耳目者謂必正身以範其</span><br/>
<span class='tline' id='l222' data-llen='4994:5017'>　家力行以化其俗則善言常入於親耳善行常悦於</span><br/>
<span class='tline' id='l223' data-llen='5017:5044'><a onclick="displayPageImage('KR1d0057', 'WYG', '071-13a' );" name="071-13a" class="pb">[071-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5044:5067'>　親目至於婢僕犬馬親之所愛者則敬而愛之必使</span><br/>
<span class='tline' id='l225' data-llen='5067:5090'>　異於其倫矧其親族子孫哉皆所以樂其耳目者也</span><br/>
<span class='tline' id='l226' data-llen='5090:5113'>　安其寢處者謂堂室庭除必完潔之也簟席氊褥衾</span><br/>
<span class='tline' id='l227' data-llen='5113:5136'>　枕帳幄必常脩治極其所宜而以時更易所以將其</span><br/>
<span class='tline' id='l228' data-llen='5136:5159'>　愛敬之心而盡其寜親之志則寢處安矣經云將坐</span><br/>
<span class='tline' id='l229' data-llen='5159:5182'>　則為長者奉席請席何鄉請祍何趾盡其敬以安之</span><br/>
<span class='tline' id='l230' data-llen='5182:5205'>　之謂也以其飲食忠養之者謂飲也酒也飯也膳也</span><br/>
<span class='tline' id='l231' data-llen='5205:5228'>　食也如經所陳則其飲食足以盡其忠敬之誠而老</span><br/>
<span class='tline' id='l232' data-llen='5228:5255'><a onclick="displayPageImage('KR1d0057', 'WYG', '071-13b' );" name="071-13b" class="pb">[071-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5255:5278'>　者不失其所養矣凢是五事兼於其身常久而不息</span><br/>
<span class='tline' id='l234' data-llen='5278:5301'>　曽子由之以終其身者具此五美則可知終其身無</span><br/>
<span class='tline' id='l235' data-llen='5301:5324'>　愧於天地鬼神矣無愧於天地鬼神則其親有不安</span><br/>
<span class='tline' id='l236' data-llen='5324:5347'>　之者乎則其子孫有不範之者乎故曽子之孝也天</span><br/>
<span class='tline' id='l237' data-llen='5347:5370'>　下後世範之者也是故父母之所愛亦愛之父母之</span><br/>
<span class='tline' id='l238' data-llen='5370:5393'>　所敬亦敬之至於犬馬盡然而况於人乎經所謂没</span><br/>
<span class='tline' id='l239' data-llen='5393:5416'>　身敬之不衰曽子行之己又言之以為敎天下後世</span><br/>
<span class='tline' id='l240' data-llen='5416:5439'>　老者享其安且樂者莫非曽子之賜也詩云孝子不</span><br/>
<span class='tline' id='l241' data-llen='5439:5466'><a onclick="displayPageImage('KR1d0057', 'WYG', '071-14a' );" name="071-14a" class="pb">[071-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5466:5478'>　匱永錫爾類其謂是歟</span><br/>
<span class='tline' id='l243' data-llen='5478:5501'>　嚴陵方氏曰心存乎無所事之時孝子則樂而不詒</span><br/>
<span class='tline' id='l244' data-llen='5501:5524'>　其憂志見於有所欲之際孝子則不違以順其命曰</span><br/>
<span class='tline' id='l245' data-llen='5524:5547'>　養老何也盖老則近於親而已近於親者養之且若</span><br/>
<span class='tline' id='l246' data-llen='5547:5570'>　是又况於其親不如是不足以為孝子怡聲而問所</span><br/>
<span class='tline' id='l247' data-llen='5570:5593'>　以樂其耳也柔色以温所以樂其目也定於昬所以</span><br/>
<span class='tline' id='l248' data-llen='5593:5616'>　安其寢也省於晨所以安其處也以其飲食忠養之</span><br/>
<span class='tline' id='l249' data-llen='5616:5639'>　者盖養親之道雖非即飲食以能盡亦非舎飲食以</span><br/>
<span class='tline' id='l250' data-llen='5639:5666'><a onclick="displayPageImage('KR1d0057', 'WYG', '071-14b' );" name="071-14b" class="pb">[071-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5666:5689'>　能為君子何以處之亦曰忠養之而已夫忠所以不</span><br/>
<span class='tline' id='l252' data-llen='5689:5712'>　欺其親也養之以物止足以養其口體養之以忠則</span><br/>
<span class='tline' id='l253' data-llen='5712:5735'>　足以養其志矣昔曽子養曽晳曽元養曽子其有酒</span><br/>
<span class='tline' id='l254' data-llen='5735:5758'>　肉也未始不同及其問有餘曽子則曰有曽元則曰</span><br/>
<span class='tline' id='l255' data-llen='5758:5781'>　亡故孟子以曽子為能養志以曽元為養口體者然</span><br/>
<span class='tline' id='l256' data-llen='5781:5804'>　是禮也豈特終父母之身而行之乎又且終其身而</span><br/>
<span class='tline' id='l257' data-llen='5804:5827'>　不敢怠焉經不云乎事死如事生又曰生則敬養死</span><br/>
<span class='tline' id='l258' data-llen='5827:5850'>　則敬享思終身弗辱也是以於其齊也則思其居處</span><br/>
<span class='tline' id='l259' data-llen='5850:5877'><a onclick="displayPageImage('KR1d0057', 'WYG', '071-15a' );" name="071-15a" class="pb">[071-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5877:5900'>　思其笑語思其所樂思其所嗜此非樂其心不違其</span><br/>
<span class='tline' id='l261' data-llen='5900:5923'>　志樂其耳目安其寢處者乎於其終也則朝事之籩</span><br/>
<span class='tline' id='l262' data-llen='5923:5946'>　豆以象朝事之所進饋食之籩豆以象食時之所進</span><br/>
<span class='tline' id='l263' data-llen='5946:5969'>　加籩加豆以象饋之有加羞籩羞豆以象食之有羞</span><br/>
<span class='tline' id='l264' data-llen='5969:5992'>　既致其養又致其盛既致其盛且致其敬又致其難</span><br/>
<span class='tline' id='l265' data-llen='5992:6015'>　且美者又服其服而自致焉此非以其飲食忠養之</span><br/>
<span class='tline' id='l266' data-llen='6015:6027'>　乎豈非終孝子之身乎</span><br/>
<span class='tline' id='l267' data-llen='6027:6050'>　山隂陸氏曰養老如此為其近於親也言忠養之嫌</span><br/>
<span class='tline' id='l268' data-llen='6050:6077'><a onclick="displayPageImage('KR1d0057', 'WYG', '071-15b' );" name="071-15b" class="pb">[071-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6077:6100'>　或偽止言其近親者猶如此不言親所愛敬猶如此</span><br/>
<span class='tline' id='l270' data-llen='6100:6123'>　建安真氏曰孝子愛敬之心無所不至故父母之所</span><br/>
<span class='tline' id='l271' data-llen='6123:6146'>　愛敬者雖犬馬之賤亦愛敬之况人乎哉姑舉其近</span><br/>
<span class='tline' id='l272' data-llen='6146:6169'>　者言之若兄若弟吾父母之所愛也吾其可以不之</span><br/>
<span class='tline' id='l273' data-llen='6169:6192'>　愛乎若薄之是薄吾父母也若親若賢吾父母之所</span><br/>
<span class='tline' id='l274' data-llen='6192:6215'>　敬也吾其可以不之敬乎若慢之是慢吾父母也推</span><br/>
<span class='tline' id='l275' data-llen='6215:6238'>　類而長莫不皆然若晉武惑馮紞之讒不思太后之</span><br/>
<span class='tline' id='l276' data-llen='6238:6261'>　言而疎齊王攸唐髙宗溺武氏之寵不念太宗顧託</span><br/>
<span class='tline' id='l277' data-llen='6261:6288'><a onclick="displayPageImage('KR1d0057', 'WYG', '071-16a' );" name="071-16a" class="pb">[071-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6288:6306'>　之命而殺長孫無忌皆禮經之罪人也</span><br/>
<span class='tline' id='l279' data-llen='6306:6329'>凢養老五帝憲三王有乞言五帝憲養氣體而不乞言</span><br/>
<span class='tline' id='l280' data-llen='6329:6352'>有善則記之為惇史三王亦憲既養老而后乞言亦㣲</span><br/>
<span class='tline' id='l281' data-llen='6352:6360'>其禮皆有惇史</span><br/>
<span class='tline' id='l282' data-llen='6360:6383'>　鄭氏曰憲法也養之為法其徳行有讀為又又從之</span><br/>
<span class='tline' id='l283' data-llen='6383:6406'>　求善言可施行也㣲其禮者依違言之求而不切也</span><br/>
<span class='tline' id='l284' data-llen='6406:6429'>　孔氏曰此一節論五帝三王養老之禮五帝養老法</span><br/>
<span class='tline' id='l285' data-llen='6429:6452'>　其徳行三王其徳漸薄非但法其徳行又從求乞善</span><br/>
<span class='tline' id='l286' data-llen='6452:6479'><a onclick="displayPageImage('KR1d0057', 'WYG', '071-16b' );" name="071-16b" class="pb">[071-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6479:6502'>　言五帝憲養氣體而不乞言者覆説上五帝憲之法</span><br/>
<span class='tline' id='l288' data-llen='6502:6525'>　奉養老人就氣息身體恐其勞動故不乞言也老人</span><br/>
<span class='tline' id='l289' data-llen='6525:6548'>　有善徳行則記録之使衆人法則為惇厚之史三王</span><br/>
<span class='tline' id='l290' data-llen='6548:6571'>　既法徳行又從乞言依違求之而不逼切皆者皆三</span><br/>
<span class='tline' id='l291' data-llen='6571:6576'>　代也</span><br/>
<span class='tline' id='l292' data-llen='6576:6599'>　長樂劉氏曰先儒以為憲其徳行乃餘義耳若養老</span><br/>
<span class='tline' id='l293' data-llen='6599:6623'>　之大養則天子用子事父之禮養國老於東膠養庶老</span><br/>
<span class='tline' id='l294' data-llen='6623:6646'>　於虞庠所以使天下憲法天子敬老之義致孝養於</span><br/>
<span class='tline' id='l295' data-llen='6646:6673'><a onclick="displayPageImage('KR1d0057', 'WYG', '071-17a' );" name="071-17a" class="pb">[071-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6673:6696'>　其親也故但盡禮盡敬以憲萬邦而不乞言也又何</span><br/>
<span class='tline' id='l297' data-llen='6696:6706'>　憲法其徳而已哉</span><br/>
<span class='tline' id='l298' data-llen='6706:6729'>　嚴陵方氏曰老有考之義考有成之義以其年之髙</span><br/>
<span class='tline' id='l299' data-llen='6729:6752'>　而徳有成知之深而言有考則帝王之禮或憲或乞</span><br/>
<span class='tline' id='l300' data-llen='6752:6775'>　不為過矣五帝養氣體而不乞言則乞言之禮至三</span><br/>
<span class='tline' id='l301' data-llen='6775:6798'>　王之世始有五帝而上則亡焉故特曰有也若執醬</span><br/>
<span class='tline' id='l302' data-llen='6798:6821'>　而饋執爵而酳或以燕禮或以饗禮或以食禮則所</span><br/>
<span class='tline' id='l303' data-llen='6821:6844'>　以養其氣也或肆之筵或授之几或杖於家或杖於</span><br/>
<span class='tline' id='l304' data-llen='6844:6871'><a onclick="displayPageImage('KR1d0057', 'WYG', '071-17b' );" name="071-17b" class="pb">[071-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6871:6894'>　國或杖於朝則所以養其體也且五帝之憲也而老</span><br/>
<span class='tline' id='l306' data-llen='6894:6917'>　者未甞無言要之以徳為主耳故曰有善則記之三</span><br/>
<span class='tline' id='l307' data-llen='6917:6940'>　王乞言而老者未甞無徳要之以言為主耳故曰三</span><br/>
<span class='tline' id='l308' data-llen='6940:6963'>　王亦憲既養老而後乞言者養之盡然後言可得而</span><br/>
<span class='tline' id='l309' data-llen='6963:6986'>　乞也亦㣲其禮者㣲則緩而不廹隠而不切之謂盖</span><br/>
<span class='tline' id='l310' data-llen='6986:7009'>　老者之氣衰矣惟不欲以廹切之禮耗其氣故也且</span><br/>
<span class='tline' id='l311' data-llen='7009:7032'>　㣲諌不倦事親之禮也君子之於老者未始不以㣲</span><br/>
<span class='tline' id='l312' data-llen='7032:7055'>　焉以近於親故也皆有惇史者言帝王同有是史以</span><br/>
<span class='tline' id='l313' data-llen='7055:7082'><a onclick="displayPageImage('KR1d0057', 'WYG', '071-18a' );" name="071-18a" class="pb">[071-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7082:7105'>　記其善也善善而惡惡記之而無所隠史之體也養</span><br/>
<span class='tline' id='l315' data-llen='7105:7128'>　老之史記善而不記惡則其心可謂厚矣故以惇名</span><br/>
<span class='tline' id='l316' data-llen='7128:7132'>　之</span><br/>
<span class='tline' id='l317' data-llen='7132:7155'>　山隂陸氏曰凢養老一嵗有三周官仲春羅氏獻鳩</span><br/>
<span class='tline' id='l318' data-llen='7155:7178'>　以養國老一也月令仲秋養衰老授几杖行糜粥飲</span><br/>
<span class='tline' id='l319' data-llen='7178:7201'>　食二也周官止言國老非遺庶老也以獻鳩非庶老</span><br/>
<span class='tline' id='l320' data-llen='7201:7224'>　之事也月令止言衰老非遺耆老也以授几杖行糜</span><br/>
<span class='tline' id='l321' data-llen='7224:7247'>　粥飲食非耆老之事也若夫季春天子視學於是大</span><br/>
<span class='tline' id='l322' data-llen='7247:7274'><a onclick="displayPageImage('KR1d0057', 'WYG', '071-18b' );" name="071-18b" class="pb">[071-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7274:7297'>　合樂必遂養老月令云季春大合樂而文王世子曰</span><br/>
<span class='tline' id='l324' data-llen='7297:7320'>　凢大合樂必遂養老又曰適東序釋奠於先老遂設</span><br/>
<span class='tline' id='l325' data-llen='7320:7343'>　二老五更羣老之席位焉是也先儒謂春釋菜合舞</span><br/>
<span class='tline' id='l326' data-llen='7343:7366'>　秋頒學合聲皆養老非是案養老皆釋奠而合舞言</span><br/>
<span class='tline' id='l327' data-llen='7366:7389'>　舎菜爾且謂秋合聲春合舞非大合樂也言三王養</span><br/>
<span class='tline' id='l328' data-llen='7389:7412'>　老雖亦憲雖乞言亦㣲其禮然皆有惇史也是皆已</span><br/>
<span class='tline' id='l329' data-llen='7412:7416'>　廹</span><br/>
<span class='tline' id='l330' data-llen='7416:7439'>　東萊吕氏曰年之貴乎天下乆矣五帝三王皆尊徳</span><br/>
<span class='tline' id='l331' data-llen='7439:7466'><a onclick="displayPageImage('KR1d0057', 'WYG', '071-19a' );" name="071-19a" class="pb">[071-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7466:7489'>　尚齒然五帝三王養老之禮雖同憲與乞言不同盖</span><br/>
<span class='tline' id='l333' data-llen='7489:7512'>　道有升降風氣有厚薄所以如此五帝憲則是瞻儀</span><br/>
<span class='tline' id='l334' data-llen='7512:7535'>　容視起居不曽有乞言之禮盖當時風氣未開人情</span><br/>
<span class='tline' id='l335' data-llen='7535:7558'>　淳厚朝夕與老者親炙其仁義之容道徳之光自得</span><br/>
<span class='tline' id='l336' data-llen='7558:7581'>　於觀感不言之際三王不及五帝所以有乞言之禮</span><br/>
<span class='tline' id='l337' data-llen='7581:7604'>　比之觀瞻不言之中氣味稍薄五帝養老盡其誠敬</span><br/>
<span class='tline' id='l338' data-llen='7604:7627'>　所謂洗爵奠斚從容養其氣體未甞乞言有善記之</span><br/>
<span class='tline' id='l339' data-llen='7627:7651'>　惇史盖動容起居從容之間偶然𤼵言也記如鄉黨</span><br/>
<span class='tline' id='l340' data-llen='7651:7678'><a onclick="displayPageImage('KR1d0057', 'WYG', '071-19b' );" name="071-19b" class="pb">[071-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7678:7701'>　所記可見惇史之意古者之史名各不同載閫内之</span><br/>
<span class='tline' id='l342' data-llen='7701:7724'>　事謂之女史所載者后妃之徳載朝廷之事謂之國</span><br/>
<span class='tline' id='l343' data-llen='7724:7747'>　史所載者天下之大綱記老者善言善行而法之謂</span><br/>
<span class='tline' id='l344' data-llen='7747:7770'>　之惇史惇盖惇厚之謂三王亦憲者於動容之間然</span><br/>
<span class='tline' id='l345' data-llen='7770:7793'>　既憲又欲請益咨問得老者一言書紳服膺終身佩</span><br/>
<span class='tline' id='l346' data-llen='7793:7816'>　服雖憲與乞言不同其問長者亦㣲其禮此尊老之</span><br/>
<span class='tline' id='l347' data-llen='7816:7840'>　至如此不敢急迫湏從容欵曲伺間乘暇開端𤼵問</span><br/>
<span class='tline' id='l348' data-llen='7840:7863'>　看㣲其禮一句是至誠盡禮在老者左右俟從容間</span><br/>
<span class='tline' id='l349' data-llen='7863:7890'><a onclick="displayPageImage('KR1d0057', 'WYG', '071-20a' );" name="071-20a" class="pb">[071-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7890:7914'>　暇略𤼵端問其所乞之言所法之行皆有惇史記之</span><br/>
<span class='tline' id='l351' data-llen='7914:7937'>　五帝之時何故不乞言當是時學者皆精㣲主一更</span><br/>
<span class='tline' id='l352' data-llen='7937:7960'>　無一毫外心但至誠専一見老者之言無非從容感</span><br/>
<span class='tline' id='l353' data-llen='7960:7984'>　𤼵處所以不待乞言此氣味非後世所能及唯顔子</span><br/>
<span class='tline' id='l354' data-llen='7984:8007'>　孔子曰回也非助我者也於吾言無所不説終日不</span><br/>
<span class='tline' id='l355' data-llen='8007:8030'>　違如愚少有五帝不乞言之意唯五帝時人人皆然</span><br/>
<span class='tline' id='l356' data-llen='8030:8053'>　到得孔子出纔說予欲無言子貢便説小子何述焉</span><br/>
<span class='tline' id='l357' data-llen='8053:8076'>　其風氣稍薄以此知不乞言孔門中顔子一人而已</span><br/>
<span class='tline' id='l358' data-llen='8076:8103'><a onclick="displayPageImage('KR1d0057', 'WYG', '071-20b' );" name="071-20b" class="pb">[071-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8103:8126'>　五帝時風俗淳厚其養氣體之時浹洽陶冶之功深</span><br/>
<span class='tline' id='l360' data-llen='8126:8149'>　非言語訓誥所能及三王雖不及五帝然㣲其禮從</span><br/>
<span class='tline' id='l361' data-llen='8149:8172'>　容欵曲與後世問荅氣味又不同及忠厚惇篤之風</span><br/>
<span class='tline' id='l362' data-llen='8172:8195'>　衰前言徃行繼絶學者所以澆薄今之學者當先思</span><br/>
<span class='tline' id='l363' data-llen='8195:8218'>　五帝三王浹洽陶冶之意又當思㣲其禮從容欵曲</span><br/>
<span class='tline' id='l364' data-llen='8218:8241'>　不敢廹切之意又當思前言徃行不絶則忠厚淳篤</span><br/>
<span class='tline' id='l365' data-llen='8241:8264'>　之風不衰唯能如此思雖在千百載之下五帝三王</span><br/>
<span class='tline' id='l366' data-llen='8264:8275'>　之氣象夫何逺之有</span><br/>
<span class='tline' id='l367' data-llen='8275:8302'><a onclick="displayPageImage('KR1d0057', 'WYG', '071-21a' );" name="071-21a" class="pb">[071-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8302:8325'>淳熬煎醢加于陸稻上沃之以膏曰淳熬淳毋煎醢加</span><br/>
<span class='tline' id='l369' data-llen='8325:8338'>于黍食上沃之以膏曰淳毋</span><br/>
<span class='tline' id='l370' data-llen='8338:8361'>　鄭氏曰淳沃也熬亦煎也沃煎成之以為名毋讀曰</span><br/>
<span class='tline' id='l371' data-llen='8361:8373'>　模模象也作此象淳熬</span><br/>
<span class='tline' id='l372' data-llen='8373:8396'>　孔氏曰自此至為酏一節論養老湏飲食如養親之</span><br/>
<span class='tline' id='l373' data-llen='8396:8426'>　事明八珍之饌并眀羞豆糝<img height='20' width='20' alt='&amp;KR0673' title='KR0673' src='https://raw.githubusercontent.com/kanripo/KR-Gaiji/master/images/KR0673.png'/>之等淳熬者是八珍</span><br/>
<span class='tline' id='l374' data-llen='8426:8449'>　内一珍之膳名也淳謂沃之以膏熬則煎醢是也陸</span><br/>
<span class='tline' id='l375' data-llen='8449:8472'>　稻謂陸地之稻以陸地稻米為飯煎醢使熬加於飯</span><br/>
<span class='tline' id='l376' data-llen='8472:8499'><a onclick="displayPageImage('KR1d0057', 'WYG', '071-21b' );" name="071-21b" class="pb">[071-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8499:8522'>　上恐其味薄更沃之以膏使味相湛漬曰淳熬毋是</span><br/>
<span class='tline' id='l378' data-llen='8522:8545'>　禁辭非膳羞之體故讀為模言法象淳熬而為之但</span><br/>
<span class='tline' id='l379' data-llen='8545:8568'>　用黍為異耳食飯也謂以黍米為飯也黍無在水之</span><br/>
<span class='tline' id='l380' data-llen='8568:8576'>　嫌故不言陸</span><br/>
<span class='tline' id='l381' data-llen='8576:8599'>　山隂陸氏曰淳毋謂之毋禁辭也凢食稷黍為正稻</span><br/>
<span class='tline' id='l382' data-llen='8599:8622'>　粱為加稻而煎醢加焉沃以膏猶可黍也如此甚矣</span><br/>
<span class='tline' id='l383' data-llen='8622:8645'>炮取豚若將刲之刳之實棗於其腹中編萑以苴之塗</span><br/>
<span class='tline' id='l384' data-llen='8645:8668'>之以謹塗炮之塗皆乾擘之濯手以摩之去其皽為稻</span><br/>
<span class='tline' id='l385' data-llen='8668:8695'><a onclick="displayPageImage('KR1d0057', 'WYG', '071-22a' );" name="071-22a" class="pb">[071-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8695:8718'>粉糔溲之以為酏以付豚煎諸膏膏必滅之鉅鑊湯以</span><br/>
<span class='tline' id='l387' data-llen='8718:8741'>小鼎薌脯於其中使其湯毋滅鼎三日三夜毋絶火而</span><br/>
<span class='tline' id='l388' data-llen='8741:8749'>后調之以醯醢</span><br/>
<span class='tline' id='l389' data-llen='8749:8772'>　鄭氏曰炮者以塗燒之為名也將當為䍧䍧牝羊也</span><br/>
<span class='tline' id='l390' data-llen='8772:8795'>　刲刳博異語也謹當為墐聲之誤也墐塗塗有穰草</span><br/>
<span class='tline' id='l391' data-llen='8795:8818'>　也皽謂皮内之上魄莫也糔溲亦博異語也糔讀與</span><br/>
<span class='tline' id='l392' data-llen='8818:8841'>　滫瀡之滫同薌脯謂煮豚若羊於小鼎中使之香美</span><br/>
<span class='tline' id='l393' data-llen='8841:8864'>　也謂之脯者既去皽則解析其肉使薄如為脯然唯</span><br/>
<span class='tline' id='l394' data-llen='8864:8891'><a onclick="displayPageImage('KR1d0057', 'WYG', '071-22b' );" name="071-22b" class="pb">[071-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8891:8910'>　豚全耳豚羊入鼎三日乃内醯醢可食也</span><br/>
<span class='tline' id='l396' data-llen='8910:8933'>　孔氏曰為炮之法或取豚或取牂刲刳其腹實香棗</span><br/>
<span class='tline' id='l397' data-llen='8933:8956'>　於腹中萑是亂草也苴裹也編連亂草以裹匝豚牂</span><br/>
<span class='tline' id='l398' data-llen='8956:8979'>　裹之既畢塗之以謹塗謂穰草相和之塗也用之炮</span><br/>
<span class='tline' id='l399' data-llen='8979:9002'>　豚湏相黏著以此墐塗而泥塗之擘之者謂擘去乾</span><br/>
<span class='tline' id='l400' data-llen='9002:9025'>　塗也手既擘泥不淨其肉又熱故濯手摩之去其皽</span><br/>
<span class='tline' id='l401' data-llen='9025:9048'>　膜也為稻粉糔溲之以為酏者付全豚之外煎之於</span><br/>
<span class='tline' id='l402' data-llen='9048:9071'>　膏若羊則觧析肉以粥和之滅没也小鼎盛膏煎熬</span><br/>
<span class='tline' id='l403' data-llen='9071:9098'><a onclick="displayPageImage('KR1d0057', 'WYG', '071-23a' );" name="071-23a" class="pb">[071-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9098:9121'>　豚牂膏必没此豚牂也鉅鑊湯者謂以大鑊盛湯以</span><br/>
<span class='tline' id='l405' data-llen='9121:9144'>　小鼎之香脯入於大鑊湯中使鑊中之湯無得没此</span><br/>
<span class='tline' id='l406' data-llen='9144:9167'>　小鼎若湯没鼎恐湯入鼎中令食壊也毋絶火者欲</span><br/>
<span class='tline' id='l407' data-llen='9167:9190'>　令用火㣲熱勢不絶也鄭註刲刳博異語者案易云</span><br/>
<span class='tline' id='l408' data-llen='9190:9212'>　士刲羊又云刳木為舟與糔溲皆意同而語異也</span><br/>
<span class='tline' id='l409' data-llen='9212:9235'>　山隂陸氏曰炮詩所謂毛炮是也若將刲之將讀如</span><br/>
<span class='tline' id='l410' data-llen='9235:9258'>　字若將刲之猶如麛執之先儒謂獻麛有成禮如之</span><br/>
<span class='tline' id='l411' data-llen='9258:9275'>　也為稻粉以下一節釋為稻粉之法</span><br/>
<span class='tline' id='l412' data-llen='9275:9302'><a onclick="displayPageImage('KR1d0057', 'WYG', '071-23b' );" name="071-23b" class="pb">[071-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9302:9326'>𢷬珍取牛羊麋鹿麕之肉必脄每物與牛若一捶反側</span><br/>
<span class='tline' id='l414' data-llen='9326:9341'>之去其餌孰出之去其皽柔其肉</span><br/>
<span class='tline' id='l415' data-llen='9341:9365'>　鄭氏曰脄脊側肉也捶𢷬之也餌筋腱也柔之為汁</span><br/>
<span class='tline' id='l416' data-llen='9365:9376'>　和也汁和亦醯醢與</span><br/>
<span class='tline' id='l417' data-llen='9376:9400'>　孔氏曰脊側肉美今𢷬以為珍宜取美處經云去其</span><br/>
<span class='tline' id='l418' data-llen='9400:9423'>　餌又云去其皽皽為皮莫故餌為筋腱腱即筋之類</span><br/>
<span class='tline' id='l419' data-llen='9423:9446'>　上炮豚炮牂調以醯醢下漬亦食之以醢若醯故知</span><br/>
<span class='tline' id='l420' data-llen='9446:9457'>　𢷬珍和亦用醯醢</span><br/>
<span class='tline' id='l421' data-llen='9457:9484'><a onclick="displayPageImage('KR1d0057', 'WYG', '071-24a' );" name="071-24a" class="pb">[071-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9484:9508'>　山隂陸氏曰此言𢷬珍則上所謂淳熬等物非珍也</span><br/>
<span class='tline' id='l423' data-llen='9508:9531'>　周官珍用八物即此牛羊麋鹿麕豕狗狠是歟與牛</span><br/>
<span class='tline' id='l424' data-llen='9531:9554'>　若一異言牛大牲也牛言布羊以下言施亦以此餌</span><br/>
<span class='tline' id='l425' data-llen='9554:9577'>　讀如合以為餌煎之之餌言去其餌則當以物為餌</span><br/>
<span class='tline' id='l426' data-llen='9577:9594'>　孰之可知言孰則捶反側之盖生也</span><br/>
<span class='tline' id='l427' data-llen='9594:9617'>漬取牛肉必新殺者薄切之必絶其理湛諸美酒期朝</span><br/>
<span class='tline' id='l428' data-llen='9617:9627'>而食之以醢若醯醷</span><br/>
<span class='tline' id='l429' data-llen='9627:9637'>　鄭氏曰湛亦漬也</span><br/>
<span class='tline' id='l430' data-llen='9637:9664'><a onclick="displayPageImage('KR1d0057', 'WYG', '071-24b' );" name="071-24b" class="pb">[071-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9664:9686'>　嚴陵方氏曰漬若濡肉之類醷即前所言飲之醷</span><br/>
<span class='tline' id='l432' data-llen='9686:9709'>　山隂陸氏曰期朝猶言期年期月期年謂周一年期</span><br/>
<span class='tline' id='l433' data-llen='9709:9723'>　月謂周一月期朝謂周一朝</span><br/>
<span class='tline' id='l434' data-llen='9723:9746'>為熬捶之去其皽編萑布牛肉焉屑桂與薑以灑諸上</span><br/>
<span class='tline' id='l435' data-llen='9746:9769'>而鹽之乾而食之施羊亦如之施麋施鹿施麕皆如牛</span><br/>
<span class='tline' id='l436' data-llen='9769:9790'>羊欲濡肉則釋而煎之以醢欲乾肉則捶而食之</span><br/>
<span class='tline' id='l437' data-llen='9790:9813'>　鄭氏曰熬於火上為之也今之火脯似矣欲濡欲乾</span><br/>
<span class='tline' id='l438' data-llen='9813:9836'>　自由人也醢或為醯此七者周禮八珍其一肝膋是</span><br/>
<span class='tline' id='l439' data-llen='9836:9863'><a onclick="displayPageImage('KR1d0057', 'WYG', '071-25a' );" name="071-25a" class="pb">[071-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9863:9867'>　也</span><br/>
<span class='tline' id='l441' data-llen='9867:9890'>　孔氏曰此論作熬之法於牛有如上所陳若施設於</span><br/>
<span class='tline' id='l442' data-llen='9890:9913'>　羊亦如牛也食熬之時唯人所欲若得濡肉則以水</span><br/>
<span class='tline' id='l443' data-llen='9913:9936'>　潤釋而煎之以醢也七謂一淳熬二淳模三四炮取</span><br/>
<span class='tline' id='l444' data-llen='9936:9960'>　豚若牂五𢷬珍六漬七熬其一肝膋則此糝下肝膋</span><br/>
<span class='tline' id='l445' data-llen='9960:9976'>　也但記文不依次故於糝下陳之</span><br/>
<span class='tline' id='l446' data-llen='9976:9999'>　嚴陵方氏曰曲禮言濡肉齒決盖由制造之異故食</span><br/>
<span class='tline' id='l447' data-llen='9999:10008'>　之不得不異也</span><br/>
<span class='tline' id='l448' data-llen='10008:10035'><a onclick="displayPageImage('KR1d0057', 'WYG', '071-25b' );" name="071-25b" class="pb">[071-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10035:10056'>　山隂陸氏曰不與麋鹿麕同曰如之異言羊也</span><br/>
<span class='tline' id='l450' data-llen='10056:10079'>糝取牛羊豕之肉三如一小切之與稻米稻米二肉一</span><br/>
<span class='tline' id='l451' data-llen='10079:10087'>合以為餌煎之</span><br/>
<span class='tline' id='l452' data-llen='10087:10099'>　鄭氏曰此周禮糝食也</span><br/>
<span class='tline' id='l453' data-llen='10099:10122'>　孔氏曰周禮醢人云羞豆之實酏食糝食三如一謂</span><br/>
<span class='tline' id='l454' data-llen='10122:10145'>　取牛羊豕之肉等分如一稻米二肉一者謂二分稻</span><br/>
<span class='tline' id='l455' data-llen='10145:10153'>　米一分肉也</span><br/>
<span class='tline' id='l456' data-llen='10153:10176'>　山隂陸氏曰三如一不異言牛同是三牲之一施之</span><br/>
<span class='tline' id='l457' data-llen='10176:10203'><a onclick="displayPageImage('KR1d0057', 'WYG', '071-26a' );" name="071-26a" class="pb">[071-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10203:10207'>　也</span><br/>
<span class='tline' id='l459' data-llen='10207:10230'>肝膋取狗肝一幪之以其膋濡炙之舉燋其膋不蓼取</span><br/>
<span class='tline' id='l460' data-llen='10230:10249'>稻米舉糔溲之小切狼臅膏以與稻米為酏</span><br/>
<span class='tline' id='l461' data-llen='10249:10272'>　鄭氏曰膋膓間脂舉或為巨狼臅膏臆中膏也以煎</span><br/>
<span class='tline' id='l462' data-llen='10272:10287'>　稻米此周禮酏食也酏當從餰</span><br/>
<span class='tline' id='l463' data-llen='10287:10310'>　孔氏曰舉皆也謂炙膋皆燋也酏是粥非是膏煎稻</span><br/>
<span class='tline' id='l464' data-llen='10310:10320'>　米故改酏從餰也</span><br/>
<span class='tline' id='l465' data-llen='10320:10344'>　山隂陸氏曰珍用八物其為品六一曰𢷬二曰漬三</span><br/>
<span class='tline' id='l466' data-llen='10344:10371'><a onclick="displayPageImage('KR1d0057', 'WYG', '071-26b' );" name="071-26b" class="pb">[071-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10371:10394'>　曰熬四曰糝五曰肝膋六曰酏言為熬在上言為酏</span><br/>
<span class='tline' id='l468' data-llen='10394:10417'>　在下熬隆於用火言為稻粉在上亦以此周官糝食</span><br/>
<span class='tline' id='l469' data-llen='10417:10440'>　即此糝酏食即此酏三相參為糝所謂稻米二肉一</span><br/>
<span class='tline' id='l470' data-llen='10440:10463'>　合以為餌煎之是也兩相差池為酏所謂小切狼臅</span><br/>
<span class='tline' id='l471' data-llen='10463:10486'>　膏以與稻米為酏是也然則淳熬淳毋所謂糗餌粉</span><br/>
<span class='tline' id='l472' data-llen='10486:10509'>　餈是歟其謂之淳亦珍也然進於珍矣凢物以淳為</span><br/>
<span class='tline' id='l473' data-llen='10509:10532'>　珍此篇上言養老繼之以此盖珍宜以養老文王世</span><br/>
<span class='tline' id='l474' data-llen='10532:10546'>　子曰適饌省醴養老之珍具</span><br/>
<span class='tline' id='l475' data-llen='10546:10573'><a onclick="displayPageImage('KR1d0057', 'WYG', '071-27a' );" name="071-27a" class="pb">[071-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10573:10596'>禮始於謹夫婦為宫室辨外内男子居外女子居内深</span><br/>
<span class='tline' id='l477' data-llen='10596:10611'>宫固門閽寺守之男不入女不出</span><br/>
<span class='tline' id='l478' data-llen='10611:10633'>　鄭氏曰閽掌守中門之禁也寺掌内人之禁令也</span><br/>
<span class='tline' id='l479' data-llen='10633:10656'>　孔氏曰自此至當夕一節論夫婦男女及内外之别</span><br/>
<span class='tline' id='l480' data-llen='10656:10671'>　又眀妾與適妻尊卑相降之等</span><br/>
<span class='tline' id='l481' data-llen='10671:10694'>　長樂劉氏曰凢禮者為人倫而設也人倫之禮始於</span><br/>
<span class='tline' id='l482' data-llen='10694:10717'>　謹夫婦焉易稱家人女正位乎内男正位乎外男女</span><br/>
<span class='tline' id='l483' data-llen='10717:10740'>　正天地之大義也家人有嚴君焉父母之謂也父父</span><br/>
<span class='tline' id='l484' data-llen='10740:10767'><a onclick="displayPageImage('KR1d0057', 'WYG', '071-27b' );" name="071-27b" class="pb">[071-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10767:10790'>　子子兄兄弟弟夫夫婦婦而家道正正家而天下定</span><br/>
<span class='tline' id='l486' data-llen='10790:10813'>　矣又曰閑有家悔亡象曰閑有家志未變也然則夫</span><br/>
<span class='tline' id='l487' data-llen='10813:10836'>　婦之禮不謹不敬家道莫可得而正也家人之事不</span><br/>
<span class='tline' id='l488' data-llen='10836:10859'>　閑以防之於細㣲之初不剛以正之於未然之始則</span><br/>
<span class='tline' id='l489' data-llen='10859:10882'>　其悔咎不可逭矣故用剛眀閑於細㣲之始豈徒克</span><br/>
<span class='tline' id='l490' data-llen='10882:10905'>　有厥家而悔又亡焉是禮也禁於將然故曰志未變</span><br/>
<span class='tline' id='l491' data-llen='10905:10928'>　也此所以必為宫室先辨内外男子居外女子居内</span><br/>
<span class='tline' id='l492' data-llen='10928:10951'>　各正其徳業也宫不深則内外之聲可通門不固則</span><br/>
<span class='tline' id='l493' data-llen='10951:10978'><a onclick="displayPageImage('KR1d0057', 'WYG', '071-28a' );" name="071-28a" class="pb">[071-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='10978:11001'>　出入之禁可踰閽寺守之不嫌於處内也故男非其</span><br/>
<span class='tline' id='l495' data-llen='11001:11023'>　時不入女非其禮不出皆所以為天下之内則也</span><br/>
<span class='tline' id='l496' data-llen='11023:11046'>　嚴陵方氏曰天下之本在國國之本在家故禮始於</span><br/>
<span class='tline' id='l497' data-llen='11046:11069'>　謹夫婦易基乾坤詩首闗雎皆始於謹夫婦之意也</span><br/>
<span class='tline' id='l498' data-llen='11069:11092'>　謹夫婦故為宫室以居之辨外内以防之男子居外</span><br/>
<span class='tline' id='l499' data-llen='11092:11115'>　女子居内隂陽之分也深宫則外人不得而入固門</span><br/>
<span class='tline' id='l500' data-llen='11115:11125'>　則強者不得而啓</span><br/>
<span class='tline' id='l501' data-llen='11125:11148'>男女不同椸枷不敢縣於夫之楎椸不敢藏於夫之篋</span><br/>
<span class='tline' id='l502' data-llen='11148:11175'><a onclick="displayPageImage('KR1d0057', 'WYG', '071-28b' );" name="071-28b" class="pb">[071-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11175:11198'>笥不敢共湢浴夫不在歛枕篋簟席襡器而藏之少事</span><br/>
<span class='tline' id='l504' data-llen='11198:11219'>長賤事貴咸如之夫婦之禮唯及七十同藏無閒</span><br/>
<span class='tline' id='l505' data-llen='11219:11242'>　鄭氏曰竿謂之椸楎杙也夫不在歛枕篋等藏之不</span><br/>
<span class='tline' id='l506' data-llen='11242:11265'>　敢䙝也咸皆也夫婦七十同藏無閒衰老無嫌及猶</span><br/>
<span class='tline' id='l507' data-llen='11265:11270'>　至也</span><br/>
<span class='tline' id='l508' data-llen='11270:11293'>　孔氏曰爾雅釋宫云在牆者謂之楎郭璞引禮云不</span><br/>
<span class='tline' id='l509' data-llen='11293:11316'>　敢縣於夫之楎椸直曰楎横曰椸楎椸是同類之物</span><br/>
<span class='tline' id='l510' data-llen='11316:11339'>　横者曰椸則以竿為之夫婦唯至七十同處居藏無</span><br/>
<span class='tline' id='l511' data-llen='11339:11366'><a onclick="displayPageImage('KR1d0057', 'WYG', '071-29a' );" name="071-29a" class="pb">[071-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11366:11379'>　所閒别衰老無嫌疑故也</span><br/>
<span class='tline' id='l513' data-llen='11379:11402'>　長樂劉氏曰婦正其徳於内則夫之徳正於外從可</span><br/>
<span class='tline' id='l514' data-llen='11402:11425'>　知也夫婦謹敬則家道由之莫敢不化也故父父子</span><br/>
<span class='tline' id='l515' data-llen='11425:11448'>　子兄兄弟弟夫夫婦婦者莫非出於謹敬也而况少</span><br/>
<span class='tline' id='l516' data-llen='11448:11471'>　事乎長賤事乎貴其敢不敬哉夫婦之禮唯七十同</span><br/>
<span class='tline' id='l517' data-llen='11471:11494'>　藏無閒夫婦雖未七十同藏未有可嫌者聖人制禮</span><br/>
<span class='tline' id='l518' data-llen='11494:11517'>　以為天下之内則也夫婦必如此者以為男女内外</span><br/>
<span class='tline' id='l519' data-llen='11517:11540'>　之禮敬則為先焉夫婦身先於上則男女力行於下</span><br/>
<span class='tline' id='l520' data-llen='11540:11567'><a onclick="displayPageImage('KR1d0057', 'WYG', '071-29b' );" name="071-29b" class="pb">[071-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11567:11590'>　以無嫌正有嫌也用有情之難行正人情之易制也</span><br/>
<span class='tline' id='l522' data-llen='11590:11613'>　山隂陸氏曰枕有篋簟席有襡皆器而藏之不言枕</span><br/>
<span class='tline' id='l523' data-llen='11613:11636'>　言枕篋不言席言簟席襡嫌凟也即父母舅姑不嫌</span><br/>
<span class='tline' id='l524' data-llen='11636:11659'>　慶源輔氏曰器而藏之謂藏之於器藏之於器則畏</span><br/>
<span class='tline' id='l525' data-llen='11659:11682'>　凟之甚也少事長賤事貴雖曰皆如之然有異焉記</span><br/>
<span class='tline' id='l526' data-llen='11682:11700'>　者之辭不謹也案篇首子婦之禮可知</span><br/>
<span class='tline' id='l527' data-llen='11700:11723'>故妾雖老年未滿五十必與五日之御將御者齊潄澣</span><br/>
<span class='tline' id='l528' data-llen='11723:11746'>慎衣服櫛縱笄総角拂髦衿纓綦屨雖婢妾衣服飲食</span><br/>
<span class='tline' id='l529' data-llen='11746:11773'><a onclick="displayPageImage('KR1d0057', 'WYG', '071-30a' );" name="071-30a" class="pb">[071-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='11773:11788'>必後長者妻不在妾御莫敢當夕</span><br/>
<span class='tline' id='l531' data-llen='11788:11811'>　鄭氏曰五十始衰不能孕也妾閉房不復出御御謂</span><br/>
<span class='tline' id='l532' data-llen='11811:11834'>　侍夜勸息也五日一御諸侯制也諸侯取九女姪娣</span><br/>
<span class='tline' id='l533' data-llen='11834:11857'>　兩兩而御則三日也次兩媵則四日也次夫人専夜</span><br/>
<span class='tline' id='l534' data-llen='11857:11880'>　則五日也天子十五日乃一御將御者其徃如朝也</span><br/>
<span class='tline' id='l535' data-llen='11880:11903'>　角衍字也拂髦或為繆髦也雖婢妾衣服飲食必後</span><br/>
<span class='tline' id='l536' data-llen='11903:11926'>　長者人貴賤不可以無禮也妻不在妾御莫敢當夕</span><br/>
<span class='tline' id='l537' data-llen='11926:11936'>　辟女君之御日也</span><br/>
<span class='tline' id='l538' data-llen='11936:11963'><a onclick="displayPageImage('KR1d0057', 'WYG', '071-30b' );" name="071-30b" class="pb">[071-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='11963:11986'>　孔氏曰此經據妾言之然則妻雖五十以上猶得與</span><br/>
<span class='tline' id='l540' data-llen='11986:12009'>　也夫人及二媵各有姪娣凢六人故三日也天子御</span><br/>
<span class='tline' id='l541' data-llen='12009:12032'>　法案九嬪註云女御八十一人當九夕世婦二十七</span><br/>
<span class='tline' id='l542' data-llen='12032:12055'>　人當三夕九嬪九人當一夕三夫人當一夕后當一</span><br/>
<span class='tline' id='l543' data-llen='12055:12078'>　夕十五日徧妻不在謂卿大夫以下故註云女君大</span><br/>
<span class='tline' id='l544' data-llen='12078:12101'>　夫一妻二妾則三日御徧士一妻一妾則二日御徧</span><br/>
<span class='tline' id='l545' data-llen='12101:12124'>　妾常避女君之御日非但不敢當女君之御日縱令</span><br/>
<span class='tline' id='l546' data-llen='12124:12147'>　自當君之御日猶不敢當夕而徃故詩小星云肅肅</span><br/>
<span class='tline' id='l547' data-llen='12147:12174'><a onclick="displayPageImage('KR1d0057', 'WYG', '071-31a' );" name="071-31a" class="pb">[071-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12174:12197'>　宵征夙夜在公註引此云凢妾御於君不當夕是也</span><br/>
<span class='tline' id='l549' data-llen='12197:12220'>　嚴陵方氏曰將御者必齊潄澣者則所以致潔敬也</span><br/>
<span class='tline' id='l550' data-llen='12220:12243'>　婢妾衣服飲食必後長者盖不以賤廢尊卑上下之</span><br/>
<span class='tline' id='l551' data-llen='12243:12266'>　道故也妻不在妾御莫敢當夕者所以避上僭之嫌</span><br/>
<span class='tline' id='l552' data-llen='12266:12270'>　也</span><br/>
<span class='tline' id='l553' data-llen='12270:12293'>　山隂陸氏曰鬠用組乃笄又曰鬠笄用桑長四寸角</span><br/>
<span class='tline' id='l554' data-llen='12293:12316'>　非衍字総角拂髦女未笄之飾今服以御言若未足</span><br/>
<span class='tline' id='l555' data-llen='12316:12339'>　以當君子也故邦君之妻自稱曰小童莫敢當夕謂</span><br/>
<span class='tline' id='l556' data-llen='12339:12366'><a onclick="displayPageImage('KR1d0057', 'WYG', '071-31b' );" name="071-31b" class="pb">[071-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12366:12389'>　莫敢進御鄭氏曰避女君之御日非是詩曰肅肅宵</span><br/>
<span class='tline' id='l558' data-llen='12389:12412'>　征抱衾與禂實命不猶則凢妾御不當夕其當夕夫</span><br/>
<span class='tline' id='l559' data-llen='12412:12435'>　人之恵也又曰五日為期六日不詹則男子婦人五</span><br/>
<span class='tline' id='l560' data-llen='12435:12458'>　日一御亦衛生之經不得如鄭説女御及后十五日</span><br/>
<span class='tline' id='l561' data-llen='12458:12463'>　而御</span><br/>
<span class='tline' id='l562' data-llen='12463:12486'>　慶源輔氏曰故妾必與五日之御其心之厚可知己</span><br/>
<span class='tline' id='l563' data-llen='12486:12509'>　彼有棄舊室戀新婚與華落色衰復相棄背者亦獨</span><br/>
<span class='tline' id='l564' data-llen='12509:12532'>　何哉老謂色衰也將御者齊潄以至綦屨慎衣服必</span><br/>
<span class='tline' id='l565' data-llen='12532:12559'><a onclick="displayPageImage('KR1d0057', 'WYG', '071-32a' );" name="071-32a" class="pb">[071-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='12559:12582'>　以禮不敢以靡麗求寵也詳是篇之㫖其徃如朝敬</span><br/>
<span class='tline' id='l567' data-llen='12582:12605'>　之至也豈有爭妬之心雖婢妾衣服飲食必後長者</span><br/>
<span class='tline' id='l568' data-llen='12605:12623'>　因上慎衣服遂言雖賤不可以廢禮也</span><br/>
<span class='tline' id='l569' data-llen='12623:12646'>妻將生子及月辰居側室夫使人日再問之作而自問</span><br/>
<span class='tline' id='l570' data-llen='12646:12669'>之妻不敢見使姆衣服而對至于子生夫復使人日再</span><br/>
<span class='tline' id='l571' data-llen='12669:12692'>問之夫齊則不入側室之門子生男子設弧於門左女</span><br/>
<span class='tline' id='l572' data-llen='12692:12709'>子設帨於門右三日始負子男射女否</span><br/>
<span class='tline' id='l573' data-llen='12709:12732'>　鄭氏曰側室謂夫之室次燕寢也作有感動也夫齊</span><br/>
<span class='tline' id='l574' data-llen='12732:12759'><a onclick="displayPageImage('KR1d0057', 'WYG', '071-32b' );" name="071-32b" class="pb">[071-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='12759:12782'>　則不入側室之門若始時使人問也弧者示有事於</span><br/>
<span class='tline' id='l576' data-llen='12782:12805'>　武帨者事人之佩巾表男女也始有事也負之謂抱</span><br/>
<span class='tline' id='l577' data-llen='12805:12814'>　之而使郷前也</span><br/>
<span class='tline' id='l578' data-llen='12814:12837'>　孔氏曰從此以下終篇末論國君以下至庶人生子</span><br/>
<span class='tline' id='l579' data-llen='12837:12860'>　之禮及適庶羞别妻妾異等所生男女養教之法此</span><br/>
<span class='tline' id='l580' data-llen='12860:12883'>　經則眀大夫以下未生子之前夫問之冝及生子設</span><br/>
<span class='tline' id='l581' data-llen='12883:12906'>　弧矢之法及月辰謂生月之辰初朔之日也正寢之</span><br/>
<span class='tline' id='l582' data-llen='12906:12929'>　室在前燕寢在後側室夫次燕寢在燕寢之旁故謂</span><br/>
<span class='tline' id='l583' data-llen='12929:12956'><a onclick="displayPageImage('KR1d0057', 'WYG', '071-33a' );" name="071-33a" class="pb">[071-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='12956:12980'>　之側室妻居側室則妾亦當然故春秋𫝊云趙有側</span><br/>
<span class='tline' id='l585' data-llen='12980:13003'>　室曰穿是妾之子也生子不於夫正室及妻之燕寢</span><br/>
<span class='tline' id='l586' data-llen='13003:13019'>　必於側室者以正室燕寢尊故也</span><br/>
<span class='tline' id='l587' data-llen='13019:13042'>　慶源輔氏曰當産而避燕寢居側室其自歛戢者至</span><br/>
<span class='tline' id='l588' data-llen='13042:13065'>　矣豈復有驕其夫之意哉夫使人日再問之者愛而</span><br/>
<span class='tline' id='l589' data-llen='13065:13089'>　不失於狎敬而不失於疏孔氏引春秋𫝊非側室自</span><br/>
<span class='tline' id='l590' data-llen='13089:13112'>　是妾之常居妻不敢見雖病不敢忘禮使姆衣服而</span><br/>
<span class='tline' id='l591' data-llen='13112:13135'>　對雖遽不敢失禮夫之於妻其恩至矣至於齊則不</span><br/>
<span class='tline' id='l592' data-llen='13135:13162'><a onclick="displayPageImage('KR1d0057', 'WYG', '071-33b' );" name="071-33b" class="pb">[071-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='13162:13185'>　以㤙掩義三日負子男射女否敎以行矣敬之至也</span><br/>
<span class='tline' id='l594' data-llen='13185:13203'>　如是而長男不武女不順可以無憾已</span><br/>
<span class='tline' id='l595' data-llen='13203:13226'>　山隂陸氏曰言衣服則姆代服其服以對歟設帨知</span><br/>
<span class='tline' id='l596' data-llen='13226:13236'>　有酒食之事而已</span><br/>
<span class='tline' id='l597' data-llen='13236:13259'>　嚴陵方氏曰設弧於門左左者天道所尊設帨於門</span><br/>
<span class='tline' id='l598' data-llen='13259:13282'>　右右者地道所尊必曰設者方男女之生其於弧帨</span><br/>
<span class='tline' id='l599' data-llen='13282:13305'>　有可用之道而未能有用之實也古之人重男女之</span><br/>
<span class='tline' id='l600' data-llen='13305:13328'>　生又重男女之别非特見於弧帨而已男則寢於牀</span><br/>
<span class='tline' id='l601' data-llen='13328:13355'><a onclick="displayPageImage('KR1d0057', 'WYG', '071-34a' );" name="071-34a" class="pb">[071-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13355:13378'>　之尊女則寢於地之卑其衣之也男以晝服之裳女</span><br/>
<span class='tline' id='l603' data-llen='13378:13401'>　以夜服之禓其弄之也男以所有事之璋女以所有</span><br/>
<span class='tline' id='l604' data-llen='13401:13407'>　事之瓦</span><br/>
<span class='tline' id='l605' data-llen='13407:13430'>國君世子生告于君接以大牢宰掌具三日卜士負之</span><br/>
<span class='tline' id='l606' data-llen='13430:13453'>吉者宿齊朝服寢門外詩負之射人以桑弧蓬矢六射</span><br/>
<span class='tline' id='l607' data-llen='13453:13476'>天地四方保受乃負之宰醴負子賜之束帛卜士之妻</span><br/>
<span class='tline' id='l608' data-llen='13476:13485'>大夫之妾使食子</span><br/>
<span class='tline' id='l609' data-llen='13485:13508'>　鄭氏曰接讀為捷捷勝也謂食其母使補虚強氣也</span><br/>
<span class='tline' id='l610' data-llen='13508:13535'><a onclick="displayPageImage('KR1d0057', 'WYG', '071-34b' );" name="071-34b" class="pb">[071-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='13535:13558'>　詩之言承也桑弧蓬矢本太古也天地四方男子所</span><br/>
<span class='tline' id='l612' data-llen='13558:13581'>　有事也保保母保受乃負之代士也醴當為禮聲之</span><br/>
<span class='tline' id='l613' data-llen='13581:13604'>　誤也禮以一獻之禮賜之束帛酬之以幣也士妻大</span><br/>
<span class='tline' id='l614' data-llen='13604:13627'>　夫之妾時自有子使之食子不使君妾適妾有敵義</span><br/>
<span class='tline' id='l615' data-llen='13627:13638'>　不相䙝以勞辱事也</span><br/>
<span class='tline' id='l616' data-llen='13638:13661'>　孔氏曰此一經論國君世子生及三日負子及食之</span><br/>
<span class='tline' id='l617' data-llen='13661:13684'>　法婦人初産必困病虚羸故接以大牢詩者持也以</span><br/>
<span class='tline' id='l618' data-llen='13684:13707'>　手承下而維持抱負之桑蓬皆質素之物故知本太</span><br/>
<span class='tline' id='l619' data-llen='13707:13734'><a onclick="displayPageImage('KR1d0057', 'WYG', '071-35a' );" name="071-35a" class="pb">[071-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='13734:13757'>　古也男子上事天下事地旁禦四方之難故云所有</span><br/>
<span class='tline' id='l621' data-llen='13757:13780'>　事然射禮唯四矢者謂天地非射事所及唯禦四方</span><br/>
<span class='tline' id='l622' data-llen='13780:13803'>　故止四矢蓬是禦亂之草桑衆木之本也賜之束帛</span><br/>
<span class='tline' id='l623' data-llen='13803:13826'>　約士昬禮禮賔酬幣之法士負子故還用士禮案王</span><br/>
<span class='tline' id='l624' data-llen='13826:13848'>　氏曰接以大牢者謂接待夫人以大牢皇氏曰士</span><br/>
<span class='tline' id='l625' data-llen='13848:13872'>　之妻大夫之妾者随課用一人故桓六年左𫝊云卜</span><br/>
<span class='tline' id='l626' data-llen='13872:13891'>　士負之士妻食之不云有大夫妾文略也</span><br/>
<span class='tline' id='l627' data-llen='13891:13914'>　長樂劉氏曰接者繼續之謂也諸侯有國家社稷宗</span><br/>
<span class='tline' id='l628' data-llen='13914:13941'><a onclick="displayPageImage('KR1d0057', 'WYG', '071-35b' );" name="071-35b" class="pb">[071-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='13941:13965'>　廟人民其𫝊且付事任靡輕夫人始生世子乃有繼</span><br/>
<span class='tline' id='l630' data-llen='13965:13988'>　續之道故接引其子禆有立志而禮用大牢也母方</span><br/>
<span class='tline' id='l631' data-llen='13988:14012'>　生子分血𣲖氣未可以興而男子之生必於丈夫之</span><br/>
<span class='tline' id='l632' data-llen='14012:14035'>　手所以卜求吉士負之以行接子之禮乃俾射人桑</span><br/>
<span class='tline' id='l633' data-llen='14035:14059'>　弧蓬矢射天地四方者眀其𫝊先王之道承祖父之</span><br/>
<span class='tline' id='l634' data-llen='14059:14082'>　付必有徳政以達乎天地四方是假桑蓬以申其志</span><br/>
<span class='tline' id='l635' data-llen='14082:14086'>　焉</span><br/>
<span class='tline' id='l636' data-llen='14086:14109'>　嚴陵方氏曰接以大牢者以大牢之禮接見其子也</span><br/>
<span class='tline' id='l637' data-llen='14109:14136'><a onclick="displayPageImage('KR1d0057', 'WYG', '071-36a' );" name="071-36a" class="pb">[071-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='14136:14159'>　掌具則其設禮之具也卜士之眀詩者將使負子下</span><br/>
<span class='tline' id='l639' data-llen='14159:14182'>　言詩負之是矣必使眀詩者負子則期於能言故也</span><br/>
<span class='tline' id='l640' data-llen='14182:14205'>　眀詩者謂之詩猶眀易者謂之易祭義言易抱龜南</span><br/>
<span class='tline' id='l641' data-llen='14205:14228'>　面是矣既得吉卜然後宿齊朝服負之則敬之至也</span><br/>
<span class='tline' id='l642' data-llen='14228:14251'>　射人則使之代射天地四方也保受乃負之則受其</span><br/>
<span class='tline' id='l643' data-llen='14251:14274'>　子於士乃負之也盖士之負子特為斯湏之禮而已</span><br/>
<span class='tline' id='l644' data-llen='14274:14297'>　宰既掌具故以醴禮其負子之士仍賜束帛以酬之</span><br/>
<span class='tline' id='l645' data-llen='14297:14320'>　也使食之者食則乳之也夫射之為道此男子之所</span><br/>
<span class='tline' id='l646' data-llen='14320:14347'><a onclick="displayPageImage('KR1d0057', 'WYG', '071-36b' );" name="071-36b" class="pb">[071-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='14347:14370'>　當為者故士使之射不能則辭以疾方子之生則使</span><br/>
<span class='tline' id='l648' data-llen='14370:14393'>　人代之以射且示其有志然桑非弓幹之上者蓬非</span><br/>
<span class='tline' id='l649' data-llen='14393:14416'>　矢材之勁者然則桑蓬取其用之義以見雖有其志</span><br/>
<span class='tline' id='l650' data-llen='14416:14429'>　未備其事而成人有漸也</span><br/>
<span class='tline' id='l651' data-llen='14429:14452'>　山隂陸氏曰接讀如字書曰接下思恭詩負之猶特</span><br/>
<span class='tline' id='l652' data-llen='14452:14475'>　牲受嘏詞曰詩懐之也詩曰乃生男子載寢之牀載</span><br/>
<span class='tline' id='l653' data-llen='14475:14498'>　衣之裳載弄之璋其泣喤喤朱芾斯皇室家君王此</span><br/>
<span class='tline' id='l654' data-llen='14498:14521'>　豈所謂其詩與醴讀如字醴以禮之冠禮曰乃醴賔</span><br/>
<span class='tline' id='l655' data-llen='14521:14548'><a onclick="displayPageImage('KR1d0057', 'WYG', '071-37a' );" name="071-37a" class="pb">[071-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='14548:14571'>　一獻之禮嬰兒多類乳母則嬰兒以乳轉者有矣又</span><br/>
<span class='tline' id='l657' data-llen='14571:14594'>　大任之母文王也目不視惡色耳不聽惡聲以為古</span><br/>
<span class='tline' id='l658' data-llen='14594:14613'>　之胎敎者皆如此則食母豈可以不擇哉</span><br/>
<span class='tline' id='l659' data-llen='14613:14636'>　慶源輔氏曰大牢牲之大也大宰官之尊也所以重</span><br/>
<span class='tline' id='l660' data-llen='14636:14659'>　世子也據下凢接子可知士之負子斯湏而已必醴</span><br/>
<span class='tline' id='l661' data-llen='14659:14682'>　而賜之者所重在子也醴士而不及射人士負我者</span><br/>
<span class='tline' id='l662' data-llen='14682:14705'>　也射人我所使也固不可同矣諸母則擇之乳母則</span><br/>
<span class='tline' id='l663' data-llen='14705:14729'>　卜之者豈非情性之𤼵尚猶可見而氣血之相冝有</span><br/>
<span class='tline' id='l664' data-llen='14729:14756'><a onclick="displayPageImage('KR1d0057', 'WYG', '071-37b' );" name="071-37b" class="pb">[071-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='14756:14764'>　不可知者邪</span><br/>
<span class='tline' id='l666' data-llen='14764:14767'>　</span><br/>
<span class='tline' id='l667' data-llen='14767:14770'>　</span><br/>
<span class='tline' id='l668' data-llen='14770:14773'>　</span><br/>
<span class='tline' id='l669' data-llen='14773:14776'>　</span><br/>
<span class='tline' id='l670' data-llen='14776:14779'>　</span><br/>
<span class='tline' id='l671' data-llen='14779:14782'>　</span><br/>
<span class='tline' id='l672' data-llen='14782:14793'>　禮記集説卷七十一</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0063', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:196'>　詩瀋卷十一</span><br/>
<span class='tline' id='l10' data-llen='196:216'>　　　　　　　　　柳州府知府范家相撰</span><br/>
<span class='tline' id='l11' data-llen='216:221'>　小雅</span><br/>
<span class='tline' id='l12' data-llen='221:228'>　　雅樂說</span><br/>
<span class='tline' id='l13' data-llen='228:251'>雅之有大小者以樂之大小别之也孔子反魯正樂之</span><br/>
<span class='tline' id='l14' data-llen='251:274'>部分以復先王之舊使大小各歸其所小雅自鹿鳴以</span><br/>
<span class='tline' id='l15' data-llen='274:297'>至魚麗治内治外事莫重焉而較之大雅之所用則為</span><br/>
<span class='tline' id='l16' data-llen='297:323'><a onclick="displayPageImage('KR1c0063', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='323:346'>小政有大小故樂亦分大小也小雅如鹿鳴四牡頍弁</span><br/>
<span class='tline' id='l18' data-llen='346:369'>間關諸篇皆雜以風體而大雅則無是小雅如南山魚</span><br/>
<span class='tline' id='l19' data-llen='369:392'>麗諸篇皆用叠曲而大雅則無是小雅猶近于風而大</span><br/>
<span class='tline' id='l20' data-llen='392:415'>雅則已近于頌由其辭曲以思其音節由其體製以觀</span><br/>
<span class='tline' id='l21' data-llen='415:429'>其典禮則雅之大小思過半矣</span><br/>
<span class='tline' id='l22' data-llen='429:452'>馬端臨曰古人歌詩合樂有不可曉者如關雎鵲巢后</span><br/>
<span class='tline' id='l23' data-llen='452:475'>妃夫人之詩何預於燕禮而鄉飲燕禮用之采蘋采蘩</span><br/>
<span class='tline' id='l24' data-llen='475:498'>大夫妻能主祭祀之詩何預于鄉射而射禮用之文王</span><br/>
<span class='tline' id='l25' data-llen='498:524'><a onclick="displayPageImage('KR1c0063', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='524:547'>大明綿興周之詩何預于交鄰而兩君相見歌之歌詩</span><br/>
<span class='tline' id='l27' data-llen='547:570'>與作詩之意判然不合有不可强通者殆難意解而愚</span><br/>
<span class='tline' id='l28' data-llen='570:593'>謂不難解也葢聖人之作樂與禮制相為表裏而其施</span><br/>
<span class='tline' id='l29' data-llen='593:616'>不同禮之本在節樂之本在和禮辨異樂統同樂之用</span><br/>
<span class='tline' id='l30' data-llen='616:639'>施之於朝廷亦通之於邦國其辨在音容之隆殺器數</span><br/>
<span class='tline' id='l31' data-llen='639:662'>之等威而不在於文辭章曲之異同故其義苟可通則</span><br/>
<span class='tline' id='l32' data-llen='662:685'>通用之而不為紊不必有一事即備一詩也陳晉之曰</span><br/>
<span class='tline' id='l33' data-llen='685:708'>鄉射升歌鹿鳴四牡諸詩所以寓君臣之教笙奏南陔</span><br/>
<span class='tline' id='l34' data-llen='708:734'><a onclick="displayPageImage('KR1c0063', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='734:757'>白華諸詩所以寓父子之敎間歌魚麗笙由庚歌南有</span><br/>
<span class='tline' id='l36' data-llen='757:780'>嘉魚笙崇丘歌南山有臺笙由儀所以寓上下之敎合</span><br/>
<span class='tline' id='l37' data-llen='780:803'>樂三終歌二南諸詩所以寓夫婦之敎其說可謂明辨</span><br/>
<span class='tline' id='l38' data-llen='803:826'>晳矣然則鄉射之歌蘋蘩取其守職而循法也享元侯</span><br/>
<span class='tline' id='l39' data-llen='826:849'>之歌肆夏取其毋忘覲光而揚烈也見兩君之歌文王</span><br/>
<span class='tline' id='l40' data-llen='849:872'>取其陳天命而勉事周也皆易地以見義而不必泥於</span><br/>
<span class='tline' id='l41' data-llen='872:895'>作詩之本意此樂之所以統同也若三家歌雍樂有限</span><br/>
<span class='tline' id='l42' data-llen='895:914'>制義無所取所謂禮崩樂壞而莫之挽者歟</span><br/>
<span class='tline' id='l43' data-llen='914:940'><a onclick="displayPageImage('KR1c0063', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='940:946'>　　鹿鳴</span><br/>
<span class='tline' id='l45' data-llen='946:969'>此非燕享通用之樂歌當從序為燕羣臣嘉賔之樂歌</span><br/>
<span class='tline' id='l46' data-llen='969:992'>葢享禮設几而不倚受爵而不飲禮主乎恭燕則飲酒</span><br/>
<span class='tline' id='l47' data-llen='992:1015'>樂豈笙簧琴瑟並奏於堂禮以通上下之情與享不同</span><br/>
<span class='tline' id='l48' data-llen='1015:1038'>二三章明曰嘉賓式燕以敖以燕樂嘉賔之心安可以</span><br/>
<span class='tline' id='l49' data-llen='1038:1056'>通於享乎享當用肆夏見左傳穆叔之言</span><br/>
<span class='tline' id='l50' data-llen='1056:1079'>淮南子曰鹿鳴興於獸而君子美之取其得食之相呼</span><br/>
<span class='tline' id='l51' data-llen='1079:1102'>鼓瑟承筐則所以厚貺之而使言也燕以示慈惠而不</span><br/>
<span class='tline' id='l52' data-llen='1102:1128'><a onclick="displayPageImage('KR1c0063', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1128:1142'>廢求言之本禮之盛者無具文</span><br/>
<span class='tline' id='l54' data-llen='1142:1165'>周行大路也德音孔昭所謂示我周行視民不佻君子</span><br/>
<span class='tline' id='l55' data-llen='1165:1188'>是則是傚即其儀不忒正是四國之意賓以是示我可</span><br/>
<span class='tline' id='l56' data-llen='1188:1206'>謂實獲我心矣君臣一徳燕樂非虚如此</span><br/>
<span class='tline' id='l57' data-llen='1206:1212'>　　四牡</span><br/>
<span class='tline' id='l58' data-llen='1212:1235'>鄭氏以此詩是文王為方伯時使臣以王事來往四國</span><br/>
<span class='tline' id='l59' data-llen='1235:1258'>于其來也陳其功苦以勞之之詞其云王事即殷之王</span><br/>
<span class='tline' id='l60' data-llen='1258:1281'>事愚謂詩作于周公自從追王之禮稱之事雖殷事王</span><br/>
<span class='tline' id='l61' data-llen='1281:1307'><a onclick="displayPageImage('KR1c0063', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1307:1316'>即文王詳見采薇</span><br/>
<span class='tline' id='l63' data-llen='1316:1339'>或曰文王遣使臣豈致有不遑將父之歎不知此文王</span><br/>
<span class='tline' id='l64' data-llen='1339:1360'>代使臣以言情所以慰且勞也與陟岵諸詩不同</span><br/>
<span class='tline' id='l65' data-llen='1360:1383'>不遑將父不遑將母皆以鵻興者蘇氏謂鵻即祝鳩孝</span><br/>
<span class='tline' id='l66' data-llen='1383:1406'>鳥也左傳祝鳩氏司徒也敎孝也是以孝子不獲養而</span><br/>
<span class='tline' id='l67' data-llen='1406:1410'>稱焉</span><br/>
<span class='tline' id='l68' data-llen='1410:1416'>　　皇華</span><br/>
<span class='tline' id='l69' data-llen='1416:1439'>四牡以不遑將父為義有慰勞而無戒勉皇華以每懷</span><br/>
<span class='tline' id='l70' data-llen='1439:1465'><a onclick="displayPageImage('KR1c0063', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1465:1482'>靡及為義則戒勉多于慰勞意各不同</span><br/>
<span class='tline' id='l72' data-llen='1482:1505'>駪駪征夫車駢馬集啟行之狀六轡如濡車調馬良征</span><br/>
<span class='tline' id='l73' data-llen='1505:1535'>途之狀重在<img height='20' width='20' alt='&amp;KR1258' title='KR1258' src='https://raw.githubusercontent.com/kanripo/KR-Gaiji/master/images/KR1258.png'/>謀詢度以盡厥職合為五善分為六徳</span><br/>
<span class='tline' id='l74' data-llen='1535:1544'>内外傳之言備矣</span><br/>
<span class='tline' id='l75' data-llen='1544:1550'>　　常棣</span><br/>
<span class='tline' id='l76' data-llen='1550:1573'>左傳富辰曰周公弔二叔之不咸故封建親戚以屏藩</span><br/>
<span class='tline' id='l77' data-llen='1573:1596'>周召穆公思周徳之不類故紏合宗族于成周而作詩</span><br/>
<span class='tline' id='l78' data-llen='1596:1619'>又曰周之有懿徳也猶曰莫如兄弟故以親屏周召穆</span><br/>
<span class='tline' id='l79' data-llen='1619:1645'><a onclick="displayPageImage('KR1c0063', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1645:1668'>公亦云杜氏以為周公作詩穆公歌之是也召穆公在</span><br/>
<span class='tline' id='l81' data-llen='1668:1691'>厲王時見王室無親故重歌此詩以明公所以作詩之</span><br/>
<span class='tline' id='l82' data-llen='1691:1702'>故非以詩為穆公作也</span><br/>
<span class='tline' id='l83' data-llen='1702:1725'>常人之於兄弟不至於外侮生急難至不足見手足之</span><br/>
<span class='tline' id='l84' data-llen='1725:1748'>天親不至於裒原隰威死喪不足見同氣之可恃葢至</span><br/>
<span class='tline' id='l85' data-llen='1748:1771'>是而見已遲悔已晚矣然而侮難喪亂之既過又往往</span><br/>
<span class='tline' id='l86' data-llen='1771:1794'>近比匪昵妻子以兄弟為可外者試思兄弟翕則室家</span><br/>
<span class='tline' id='l87' data-llen='1794:1817'>宜妻孥樂苟是究是圖不亶其然乎通篇一意而層折</span><br/>
<span class='tline' id='l88' data-llen='1817:1843'><a onclick="displayPageImage('KR1c0063', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1843:1866'>反覆其味無窮夫朋友妻子同列天倫非不當親厚好</span><br/>
<span class='tline' id='l90' data-llen='1866:1889'>合也但天合人合輕重有間不極言之而誰其猛省哉</span><br/>
<span class='tline' id='l91' data-llen='1889:1916'>常棣棣也唐棣栘也分為二木<span class='krp-note'>見爾/雅</span>常棣即郁李唐棣</span><br/>
<span class='tline' id='l92' data-llen='1916:1943'>即楊陸璣誤合為一朱子因之至今紛如姜氏<span class='krp-note'>炳/璋</span>曰唐</span><br/>
<span class='tline' id='l93' data-llen='1943:1966'>棣之華反而復合喻夫婦之别也常棣之華華鄂相承</span><br/>
<span class='tline' id='l94' data-llen='1966:1987'>喻兄弟之和也鄂與萼通花足也詩人取興如此</span><br/>
<span class='tline' id='l95' data-llen='1987:2010'>鹿鳴之燕嘉賓皇華之効馳驅君臣之義也四牡之將</span><br/>
<span class='tline' id='l96' data-llen='2010:2033'>父將母父子之親也此篇之兄弟既翕兄弟之愛也下</span><br/>
<span class='tline' id='l97' data-llen='2033:2059'><a onclick="displayPageImage('KR1c0063', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2059:2082'>篇之求其友生朋友之交也於五倫似缺夫婦然此篇</span><br/>
<span class='tline' id='l99' data-llen='2082:2105'>言如鼓瑟琴末言宜室家樂妻孥則是兄弟翕而妻子</span><br/>
<span class='tline' id='l100' data-llen='2105:2128'>自當好合夫婦之道也五常為百行之原葢悉備於鹿</span><br/>
<span class='tline' id='l101' data-llen='2128:2133'>鳴之什</span><br/>
<span class='tline' id='l102' data-llen='2133:2139'>　　伐木</span><br/>
<span class='tline' id='l103' data-llen='2139:2162'>三章皆以伐木興者取其聲之相應也伐木之丁丁不</span><br/>
<span class='tline' id='l104' data-llen='2162:2185'>求應而自應鳥鳴之嚶嚶求其應而無弗應聲之同氣</span><br/>
<span class='tline' id='l105' data-llen='2185:2208'>之求自然而相感雖神之聽之亦既和而且平可以人</span><br/>
<span class='tline' id='l106' data-llen='2208:2234'><a onclick="displayPageImage('KR1c0063', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2234:2241'>而不求友乎</span><br/>
<span class='tline' id='l108' data-llen='2241:2264'>天子之燕同姓用肥羜肥牡異於諸侯之用犬也天子</span><br/>
<span class='tline' id='l109' data-llen='2264:2287'>燕異姓以八簋比于公食大夫之禮以待族人設食之</span><br/>
<span class='tline' id='l110' data-llen='2287:2310'>禮待之親之也釃酒即鹿酒下章之湑也重言酒重言</span><br/>
<span class='tline' id='l111' data-llen='2310:2322'>肥羜明其為燕而非饗也</span><br/>
<span class='tline' id='l112' data-llen='2322:2345'>民之失徳乾餱以愆飲食多啟訟師子公染鼎釁生弑</span><br/>
<span class='tline' id='l113' data-llen='2345:2368'>逆御斟憾羊禍足亡師所關非細先王慮此至逺也有</span><br/>
<span class='tline' id='l114' data-llen='2368:2396'>酒則以湑酒飲我無酒則以酤酒飲我<span class='krp-note'>一宿謂/之酤</span>以鼓鼓</span><br/>
<span class='tline' id='l115' data-llen='2396:2422'><a onclick="displayPageImage('KR1c0063', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2422:2445'>我以舞舞我皆代諸父諸舅而為之詞也乃答之曰待</span><br/>
<span class='tline' id='l117' data-llen='2445:2464'>我暇日豈無湑酒而用酤酒乎親厚之至也</span><br/>
<span class='tline' id='l118' data-llen='2464:2470'>　　天保</span><br/>
<span class='tline' id='l119' data-llen='2470:2493'>韓詩外傳曰天保定爾言天以仁義禮智保定人之身</span><br/>
<span class='tline' id='l120' data-llen='2493:2516'>其義大矣詩言百禄遐福至于川流方至必歸本于天</span><br/>
<span class='tline' id='l121' data-llen='2516:2539'>之單厚者明天人感應之自然也言多福徧徳極之日</span><br/>
<span class='tline' id='l122' data-llen='2539:2562'>升月恒必歸本於神之貽爾者明幽冥之昭假不爽也</span><br/>
<span class='tline' id='l123' data-llen='2562:2585'>至于中言多福即接之以羣黎徧徳尤見福莫大于得</span><br/>
<span class='tline' id='l124' data-llen='2585:2611'><a onclick="displayPageImage('KR1c0063', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2611:2634'>民焉葢所以勸之敬天尊祖愛民者無所不至讀此詩</span><br/>
<span class='tline' id='l126' data-llen='2634:2654'>者當知此意豈後世之封禪美新典引可比哉</span><br/>
<span class='tline' id='l127' data-llen='2654:2677'>顧氏絳曰罄無不宜宜室家宜兄弟宜子孫民人也是</span><br/>
<span class='tline' id='l128' data-llen='2677:2700'>用孝享于公先王得萬國之歡心以事其先王也民之</span><br/>
<span class='tline' id='l129' data-llen='2700:2723'>質矣日用飲食有道之世人醇工龎商樸女童上下皆</span><br/>
<span class='tline' id='l130' data-llen='2723:2746'>有嘉徳而至治馨香感于神明也祈天永命之實必本</span><br/>
<span class='tline' id='l131' data-llen='2746:2766'>於親民而斵彫為樸其道何由必以養生為本</span><br/>
<span class='tline' id='l132' data-llen='2766:2772'>　　采薇</span><br/>
<span class='tline' id='l133' data-llen='2772:2798'><a onclick="displayPageImage('KR1c0063', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2798:2821'>武王成王無征伐玁狁之事此與下出車枤杜皆文王</span><br/>
<span class='tline' id='l135' data-llen='2821:2844'>為方伯受命專征之事當時命將遣帥勞還飲至得行</span><br/>
<span class='tline' id='l136' data-llen='2844:2867'>天子之禮周公制禮作樂追述豐功以垂後世其云王</span><br/>
<span class='tline' id='l137' data-llen='2867:2890'>事王命云天子者皆以追王稱之也如指殷受則以新</span><br/>
<span class='tline' id='l138' data-llen='2890:2913'>王一代之樂章特以表小心服事之誠于義無當且是</span><br/>
<span class='tline' id='l139' data-llen='2913:2936'>殷詩而非周雅矣即以大雅伐密伐崇之稱文王可見</span><br/>
<span class='tline' id='l140' data-llen='2936:2959'>文王伐玁狁之事亦無考玁狁即獯鬻太王畏而事之</span><br/>
<span class='tline' id='l141' data-llen='2959:2982'>文王之征事必有之昆夷即西戎竹書紀年紂三十三</span><br/>
<span class='tline' id='l142' data-llen='2982:3008'><a onclick="displayPageImage('KR1c0063', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3008:3031'>年西伯專征明年冬十二月昆夷侵周三十六年周伐</span><br/>
<span class='tline' id='l144' data-llen='3031:3054'>昆夷即此事昆夷在岐之西玁狁在岐之北即漢之匈</span><br/>
<span class='tline' id='l145' data-llen='3054:3058'>奴也</span><br/>
<span class='tline' id='l146' data-llen='3058:3081'>薇春頴而夏花曰作止者春中時也柔則稍長剛則難</span><br/>
<span class='tline' id='l147' data-llen='3081:3104'>食漸至夏矣啟行在春還歸在冬乃戍期之一定三章</span><br/>
<span class='tline' id='l148' data-llen='3104:3124'>云我戍未定謂無定息之所非指戍期之無定</span><br/>
<span class='tline' id='l149' data-llen='3124:3130'>　　出車</span><br/>
<span class='tline' id='l150' data-llen='3130:3153'>伐玁狁伐西戎一役二事也采薇出車枤杜一事三詩</span><br/>
<span class='tline' id='l151' data-llen='3153:3179'><a onclick="displayPageImage('KR1c0063', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3179:3202'>也今以三詩去來時日計之似有不合者采薇首曰薇</span><br/>
<span class='tline' id='l153' data-llen='3202:3225'>亦作止與末章楊柳依依相應是啟行在春仲也乃出</span><br/>
<span class='tline' id='l154' data-llen='3225:3248'>車四章曰昔我往矣黍稷方華又在六月啟行矣采薇</span><br/>
<span class='tline' id='l155' data-llen='3248:3271'>曰歸曰歸歳亦暮止與末章雨雪霏霏相應出車三章</span><br/>
<span class='tline' id='l156' data-llen='3271:3294'>亦曰雨雪載途是旋師在冬盡也乃末章又曰春日遲</span><br/>
<span class='tline' id='l157' data-llen='3294:3317'>遲薄言還歸枤杜亦曰卉木萋止征夫歸止是又在春</span><br/>
<span class='tline' id='l158' data-llen='3317:3340'>盡夏初還歸矣其互異何也曰采薇之二三章曰薇亦</span><br/>
<span class='tline' id='l159' data-llen='3340:3363'>柔止薇亦剛止葢啟行在春而途中則歴更其時矣其</span><br/>
<span class='tline' id='l160' data-llen='3363:3389'><a onclick="displayPageImage('KR1c0063', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3389:3412'>歸也歳亦陽止歳亦暮止至于抵家則春日遲遲卉木</span><br/>
<span class='tline' id='l162' data-llen='3412:3435'>萋止分明今春出師明年春奏凱而夏抵家也然此一</span><br/>
<span class='tline' id='l163' data-llen='3435:3458'>役二事當先伐西戎乎抑先伐玁狁乎蘇氏謂西戎與</span><br/>
<span class='tline' id='l164' data-llen='3458:3481'>玁狁為犄角西戎平而玁狁自平當自西至北猶漢唐</span><br/>
<span class='tline' id='l165' data-llen='3481:3504'>之伐匈奴契丹必先通西域也而愚不謂然采薇曰靡</span><br/>
<span class='tline' id='l166' data-llen='3504:3527'>室靡家玁狁之故又曰玁狁孔棘則其事急于西戎甚</span><br/>
<span class='tline' id='l167' data-llen='3527:3550'>明且出車三章明曰王命南仲往城于方赫赫南仲玁</span><br/>
<span class='tline' id='l168' data-llen='3550:3573'>狁于襄襄除也是先伐玁狁必矣葢先城朔方以衞沿</span><br/>
<span class='tline' id='l169' data-llen='3573:3600'><a onclick="displayPageImage('KR1c0063', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3600:3623'>邊之地進伐玁狁一月三捷隨即平定其時當在秋冬</span><br/>
<span class='tline' id='l171' data-llen='3623:3646'>乃反斾以伐西戎故詩曰今我來思雨雪霏霏下章接</span><br/>
<span class='tline' id='l172' data-llen='3646:3669'>言赫赫南仲薄伐西戎其文顯然伐西戎兵不血刅而</span><br/>
<span class='tline' id='l173' data-llen='3669:3692'>下于是全師以歸焉故詩曰春日遲遲薄言還歸然則</span><br/>
<span class='tline' id='l174' data-llen='3692:3715'>昔我往矣黍稷方華一章是由朔方至西戎之文非還</span><br/>
<span class='tline' id='l175' data-llen='3715:3728'>師之月日也善讀詩者知之</span><br/>
<span class='tline' id='l176' data-llen='3728:3734'>　　枤杜</span><br/>
<span class='tline' id='l177' data-llen='3734:3757'>首曰王事靡盬繼嗣我日是玁狁既伐嗣伐西戎也枤</span><br/>
<span class='tline' id='l178' data-llen='3757:3784'><a onclick="displayPageImage('KR1c0063', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3784:3807'>杜實在秋冬是雨雪霏霏也二章接言卉木萋止征夫</span><br/>
<span class='tline' id='l180' data-llen='3807:3821'>歸止是春暮抵家也其文益明</span><br/>
<span class='tline' id='l181' data-llen='3821:3844'>四牡以不遑將父為義此詩先言女心傷悲後言憂我</span><br/>
<span class='tline' id='l182' data-llen='3844:3867'>父母義各有當也由征夫言之則當以父母為憂而不</span><br/>
<span class='tline' id='l183' data-llen='3867:3890'>及妻子若婦人代子職以奉養舅姑則唯君子之憂是</span><br/>
<span class='tline' id='l184' data-llen='3890:3913'>迫耳三章曰憂我父母者言其夫必以父母為憂也細</span><br/>
<span class='tline' id='l185' data-llen='3913:3936'>味之自明漢書宣王興師征伐詩人美其功曰出車彭</span><br/>
<span class='tline' id='l186' data-llen='3936:3959'>彭城彼朔方此三家説也宣王伐玁狁别有六月采芑</span><br/>
<span class='tline' id='l187' data-llen='3959:3986'><a onclick="displayPageImage('KR1c0063', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3986:4009'>之詩何當重出况時亦不合且宣王不還師以伐西戎</span><br/>
<span class='tline' id='l189' data-llen='4009:4016'>也以此為别</span><br/>
<span class='tline' id='l190' data-llen='4016:4022'>　　魚麗</span><br/>
<span class='tline' id='l191' data-llen='4022:4045'>序曰萬物衆多可告神明似主祭祀言之但儀禮鄉飲</span><br/>
<span class='tline' id='l192' data-llen='4045:4068'>酒及燕禮皆歌是詩則為燕賔之樂矣朱子據儀禮一</span><br/>
<span class='tline' id='l193' data-llen='4068:4091'>歌一笙之序移此詩于南陔三篇之後殊不必也考鄉</span><br/>
<span class='tline' id='l194' data-llen='4091:4114'>飲酒禮工歌關雎笙鵲巢工歌葛覃笙采繁工歌巻耳</span><br/>
<span class='tline' id='l195' data-llen='4114:4137'>笙采蘋中越草蟲一詩又工歌之際歌鹿鳴四牡皇華</span><br/>
<span class='tline' id='l196' data-llen='4137:4164'><a onclick="displayPageImage('KR1c0063', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4164:4187'>即笙南陔白華華黍則此三詩又當次于皇華之後矣</span><br/>
<span class='tline' id='l198' data-llen='4187:4210'>詩之次第有不能盡依禮文者儀禮用詩非詩用儀禮</span><br/>
<span class='tline' id='l199' data-llen='4210:4213'>也</span><br/>
<span class='tline' id='l200' data-llen='4213:4236'>言萬物盛多但言魚者在下動物之多莫如魚也大雅</span><br/>
<span class='tline' id='l201' data-llen='4236:4249'>言豐年之兆亦曰衆維魚矣</span><br/>
<span class='tline' id='l202' data-llen='4249:4272'>陸佃曰鰋白額魚鱨魚黄魴魚青鱧魚黑鰋魚白鯉魚</span><br/>
<span class='tline' id='l203' data-llen='4272:4295'>赤鱨鯊小魚魴鱧中魚鰋鯉大魚由農師之釋魚觀之</span><br/>
<span class='tline' id='l204' data-llen='4295:4307'>可見詩無一字無意義也</span><br/>
<span class='tline' id='l205' data-llen='4307:4334'><a onclick="displayPageImage('KR1c0063', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4334:4350'>　　南陔白華華黍由庚崇丘由儀</span><br/>
<span class='tline' id='l207' data-llen='4350:4373'>此六篇皆笙詩三家并亡其目毛公有其目而亡其詞</span><br/>
<span class='tline' id='l208' data-llen='4373:4396'>僅存序義朱子謂笙本無詞而非缺文葢本之劉原父</span><br/>
<span class='tline' id='l209' data-llen='4396:4419'>鄭漁仲洪容齋諸人而朱子因之說者多以為疑明郝</span><br/>
<span class='tline' id='l210' data-llen='4419:4442'>仲輿近時毛大可辨之尤明文多難以悉載考朱子所</span><br/>
<span class='tline' id='l211' data-llen='4442:4465'>據全在儀禮而儀禮明云笙入堂下磬南北面立樂南</span><br/>
<span class='tline' id='l212' data-llen='4465:4488'>陔樂之為言比音而樂之也是禮文顯以為有詞矣况</span><br/>
<span class='tline' id='l213' data-llen='4488:4511'>工歌關雎笙鵲巢工歌葛覃笙采蘋豈升歌之笙有詞</span><br/>
<span class='tline' id='l214' data-llen='4511:4538'><a onclick="displayPageImage('KR1c0063', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4538:4561'>而間歌之笙獨無詞乎此即以儀禮証儀禮而可曉者</span><br/>
<span class='tline' id='l216' data-llen='4561:4584'>也朱子曰笙之無詞大約如魯鼓薛鼓之節而亡之是</span><br/>
<span class='tline' id='l217' data-llen='4584:4607'>又不然鼓所以節樂考擊出于人手類于鼗磬柷敔不</span><br/>
<span class='tline' id='l218' data-llen='4607:4630'>可比之以詞若笙籥管篴皆因人氣逼而有音其高下</span><br/>
<span class='tline' id='l219' data-llen='4630:4653'>長短疾徐唯人是使如今俗樂必有工尺之譜也而謂</span><br/>
<span class='tline' id='l220' data-llen='4653:4660'>笙本無詞乎</span><br/>
<span class='tline' id='l221' data-llen='4660:4666'>　　嘉魚</span><br/>
<span class='tline' id='l222' data-llen='4666:4689'>此與下篇一以樂與賢一以樂得賢皆燕賢之詩本無</span><br/>
<span class='tline' id='l223' data-llen='4689:4716'><a onclick="displayPageImage('KR1c0063', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4716:4739'>二義故同用之鄉飲燕禮明人主之好賢崇德在下者</span><br/>
<span class='tline' id='l225' data-llen='4739:4754'>不可不知所報已詳鹿鳴之詩矣</span><br/>
<span class='tline' id='l226' data-llen='4754:4777'>罩者捕魚之籠汕者撩魚之罟淮南子云罩者抑之罾</span><br/>
<span class='tline' id='l227' data-llen='4777:4800'>者舉之其取魚一也詩言罩又言汕喻求賢之無方也</span><br/>
<span class='tline' id='l228' data-llen='4800:4823'>首云嘉賔式燕以樂末云式燕又思言既燕而又思所</span><br/>
<span class='tline' id='l229' data-llen='4823:4833'>以維繫之愛之至也</span><br/>
<span class='tline' id='l230' data-llen='4833:4841'>　　南山有臺</span><br/>
<span class='tline' id='l231' data-llen='4841:4864'>姜炳章曰人君既得賢而樂之形為歌咏曰基曰光語</span><br/>
<span class='tline' id='l232' data-llen='4864:4891'><a onclick="displayPageImage('KR1c0063', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4891:4914'>其始也曰父母曰德音語其用也曰眉壽黄耉保艾要</span><br/>
<span class='tline' id='l234' data-llen='4914:4937'>其終也從今日所得之賢想到賢者之耄期并想到賢</span><br/>
<span class='tline' id='l235' data-llen='4937:4960'>者之必有賢子孫無非利我國家皆于今日始之可謂</span><br/>
<span class='tline' id='l236' data-llen='4960:4983'>善説是詩矣然萬壽無期萬壽無疆非屬臣下謂厯數</span><br/>
<span class='tline' id='l237' data-llen='4983:4997'>賴以綿長即邦家賴以永固也</span><br/>
<span class='tline' id='l238' data-llen='4997:5003'>　　蓼蕭</span><br/>
<span class='tline' id='l239' data-llen='5003:5026'>蓼蕭之微尚獲零露之湑况君子既見于前而不予之</span><br/>
<span class='tline' id='l240' data-llen='5026:5049'>以嘉惠乎心寫而接笑語我是以得永終譽而安處兮</span><br/>
<span class='tline' id='l241' data-llen='5049:5076'><a onclick="displayPageImage('KR1c0063', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5076:5099'>龍光天子之寵光其德不爽言能不貳其德雖至壽考</span><br/>
<span class='tline' id='l243' data-llen='5099:5108'>而不可忘此德也</span><br/>
<span class='tline' id='l244' data-llen='5108:5131'>此非五服盡朝于王也侯甸男采衞應朝之年各以次</span><br/>
<span class='tline' id='l245' data-llen='5131:5154'>述職于王王則燕之以示慈惠用昭天子之恩德葢通</span><br/>
<span class='tline' id='l246' data-llen='5154:5160'>用之樂歌</span><br/>
<span class='tline' id='l247' data-llen='5160:5166'>　　湛露</span><br/>
<span class='tline' id='l248' data-llen='5166:5189'>左傳甯武子曰諸侯朝正于王王宴樂之于是乎賦湛</span><br/>
<span class='tline' id='l249' data-llen='5189:5212'>露不明諸侯之為同姓異姓也考禮天子宴族人于室</span><br/>
<span class='tline' id='l250' data-llen='5212:5239'><a onclick="displayPageImage('KR1c0063', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5239:5262'>宴兄弟于房詩言厭厭夜飲是在室在房可知專指同</span><br/>
<span class='tline' id='l252' data-llen='5262:5289'>姓而言也若蓼蕭之澤及四海<span class='krp-note'>序/文</span>則合同異姓言之矣</span><br/>
<span class='tline' id='l253' data-llen='5289:5312'>在宗載考言宗宫之成在同姓原有夜飲之禮非卜其</span><br/>
<span class='tline' id='l254' data-llen='5312:5335'>晝未卜其夜也箋疏確不可易後人好立新説耳令儀</span><br/>
<span class='tline' id='l255' data-llen='5335:5343'>令色成禮之美</span><br/>
<span class='tline' id='l256' data-llen='5343:5346'>　</span><br/>
<span class='tline' id='l257' data-llen='5346:5349'>　</span><br/>
<span class='tline' id='l258' data-llen='5349:5357'>　詩瀋卷十一</span><br/>
</p>
<p><br/>
</p>
  </div>
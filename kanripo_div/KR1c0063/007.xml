<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1c0063', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:187'>欽定四庫全書</span><br/>
<span class='tline' id='l9' data-llen='187:194'>　詩瀋卷七</span><br/>
<span class='tline' id='l10' data-llen='194:215'>　　　　　　　　　　栁州府知府范家相撰</span><br/>
<span class='tline' id='l11' data-llen='215:219'>　鄭</span><br/>
<span class='tline' id='l12' data-llen='219:225'>　　緇衣</span><br/>
<span class='tline' id='l13' data-llen='225:248'>記曰好賢如緇衣惡惡如巷伯則爵不凟而民作愿刑</span><br/>
<span class='tline' id='l14' data-llen='248:271'>不試而民咸服明栺上之好賢而言非民之愛武公之</span><br/>
<span class='tline' id='l15' data-llen='271:294'>詞也緇衣指賢之仕于周為大夫者武公之薦于朝者</span><br/>
<span class='tline' id='l16' data-llen='294:320'><a onclick="displayPageImage('KR1c0063', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='320:343'>也稱其宜欲其乆于位衣之敝予則為改製而新之適</span><br/>
<span class='tline' id='l18' data-llen='343:366'>子之舘見子之勤于職而薄于奉也還則使廩人繼之</span><br/>
<span class='tline' id='l19' data-llen='366:389'>粟而授之餐司徒之官以賢制爵使民慎徳武公之輔</span><br/>
<span class='tline' id='l20' data-llen='389:412'>周如此信能繼桓公之業哉孔叢子曰于緇衣見好賢</span><br/>
<span class='tline' id='l21' data-llen='412:421'>之至焉與記正同</span><br/>
<span class='tline' id='l22' data-llen='421:444'>桓以隂謀取國後死于犬戎之難召犬戎者申也武公</span><br/>
<span class='tline' id='l23' data-llen='444:474'>乃忘父仇而結昏<img height='20' width='20' alt='&amp;KR0666' title='KR0666' src='https://raw.githubusercontent.com/kanripo/KR-Gaiji/master/images/KR0666.png'/>至其子莊公首抗王師射王中肩</span><br/>
<span class='tline' id='l24' data-llen='474:496'>如是而稱為世徳良可寒心然好賢之誠自不可沒</span><br/>
<span class='tline' id='l25' data-llen='496:522'><a onclick="displayPageImage('KR1c0063', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='522:546'>緇衣黑色布衣士冠禮主人𤣥冠朝服緇帶素韠盖諸</span><br/>
<span class='tline' id='l27' data-llen='546:562'>侯卿大夫視朝之通服非常朝之服</span><br/>
<span class='tline' id='l28' data-llen='562:569'>　　將仲子</span><br/>
<span class='tline' id='l29' data-llen='569:592'>仲子指祭仲也仲之諫莊公也實啓公以圖段之思所</span><br/>
<span class='tline' id='l30' data-llen='592:615'>以惡其踰里踰牆間人骨月也惡仲則刺莊矣折杞折</span><br/>
<span class='tline' id='l31' data-llen='615:638'>檀手足相戕之喻父母指姜氏下三句乃莊公飾詞對</span><br/>
<span class='tline' id='l32' data-llen='638:655'>仲之言此作于荘公之世故隐而不直</span><br/>
<span class='tline' id='l33' data-llen='655:667'>　　叔于田　大叔于田</span><br/>
<span class='tline' id='l34' data-llen='667:693'><a onclick="displayPageImage('KR1c0063', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='693:716'>國人之愛段莊之縱之也莊之縱段正以圖段也深心</span><br/>
<span class='tline' id='l36' data-llen='716:739'>以殘骨肉醸亂以逞雄才惡莫甚焉故不刺段而刺莊</span><br/>
<span class='tline' id='l37' data-llen='739:762'>左傳段得衆國人愛之意段亦有可愛之事歟不然何</span><br/>
<span class='tline' id='l38' data-llen='762:785'>以巷無居人也荘公至此盖若為弗知也者而甲兵則</span><br/>
<span class='tline' id='l39' data-llen='785:790'>已備矣</span><br/>
<span class='tline' id='l40' data-llen='790:813'>袒裼暴虎獻于公所古注謂獻于莊公之所是也從公</span><br/>
<span class='tline' id='l41' data-llen='813:836'>而田田之大也故别之曰大叔于田將叔無狃戒其傷</span><br/>
<span class='tline' id='l42' data-llen='836:847'>女述公飾為愛弟之言</span><br/>
<span class='tline' id='l43' data-llen='847:873'><a onclick="displayPageImage('KR1c0063', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='873:879'>　　清人</span><br/>
<span class='tline' id='l45' data-llen='879:902'>春秋經曰狄入衛鄭棄其師其詞盖専責鄭文之惡高</span><br/>
<span class='tline' id='l46' data-llen='902:925'>克而并棄其師無人君之道故詩亦無惡高克之意夫</span><br/>
<span class='tline' id='l47' data-llen='925:948'>狄之入衛患未逼鄭何容先發兵以禦之河文公既惡</span><br/>
<span class='tline' id='l48' data-llen='948:971'>高克何不逐之乃逆料其不能將師使之棄師而自奔</span><br/>
<span class='tline' id='l49' data-llen='971:992'>馭臣之道既失而棄師之心尤不可問詩即史也</span><br/>
<span class='tline' id='l50' data-llen='992:1015'>周制大國三軍次國二軍鄭次國也不應有三軍而詩</span><br/>
<span class='tline' id='l51' data-llen='1015:1038'>曰中軍作好者繻葛之戦明有左距右距僭之乆矣左</span><br/>
<span class='tline' id='l52' data-llen='1038:1064'><a onclick="displayPageImage('KR1c0063', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1064:1087'>旋右抽謂左軍方自河上以旋右軍復抽師以出河而</span><br/>
<span class='tline' id='l54' data-llen='1087:1105'>高克但在中軍作好形其不堪將師之狀</span><br/>
<span class='tline' id='l55' data-llen='1105:1111'>　　羔裘</span><br/>
<span class='tline' id='l56' data-llen='1111:1134'>羔裘之美大夫詩文甚明序曰刺時者意以刺君之不</span><br/>
<span class='tline' id='l57' data-llen='1134:1157'>能用以當國耳曰彼其之子是及其在位而稱美之詞</span><br/>
<span class='tline' id='l58' data-llen='1157:1169'>非如後序所云思古以風</span><br/>
<span class='tline' id='l59' data-llen='1169:1176'>　　遵大路</span><br/>
<span class='tline' id='l60' data-llen='1176:1199'>為君留賢而曰無我惡者是同僚之詞也去國以禮故</span><br/>
<span class='tline' id='l61' data-llen='1199:1225'><a onclick="displayPageImage('KR1c0063', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1225:1259'>行大路摻操也<span class='krp-note'>魏了翁曰魏晉間避/曹操諱多改操為椮</span>操其袪而留之曰</span><br/>
<span class='tline' id='l63' data-llen='1259:1282'>毋我厭惡而不省也君臣之義去就之大禮當係戀我</span><br/>
<span class='tline' id='l64' data-llen='1282:1301'>之留子為人君不當速去故君也寁者速也</span><br/>
<span class='tline' id='l65' data-llen='1301:1307'>　　鷄鳴</span><br/>
<span class='tline' id='l66' data-llen='1307:1331'>明星啓明星也士將早弋而女聴鷄鳴以相告未及昧旦</span><br/>
<span class='tline' id='l67' data-llen='1331:1354'>也而士則疑為昧旦矣然明星尚有爛也以是翺翔而</span><br/>
<span class='tline' id='l68' data-llen='1354:1390'>往弋鳬雁未散所獲必多矣<span class='krp-note'>唐李華曰將翺將翔弋鳬/與雁此主酒食待賔客之</span></span><br/>
<span class='tline' id='l69' data-llen='1390:1401'><span class='krp-note'>儀也載/在禮經</span></span><br/>
<span class='tline' id='l70' data-llen='1401:1427'><a onclick="displayPageImage('KR1c0063', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1427:1450'>弋之多和之宜足以佐飲願偕老之如斯萊妻鴻婦之</span><br/>
<span class='tline' id='l72' data-llen='1450:1468'>敬也鼓瑟鼓琴雖樂非躭故曰莫不靜好</span><br/>
<span class='tline' id='l73' data-llen='1468:1491'>知子者士之知己也或同其方而來或傾其心而順或</span><br/>
<span class='tline' id='l74' data-llen='1491:1514'>合其志而好以贈以問以報我毋惜此雜佩子毋失此</span><br/>
<span class='tline' id='l75' data-llen='1514:1537'>良友有進徳之思焉詩人述賢夫婦之相警以戒當時</span><br/>
<span class='tline' id='l76' data-llen='1537:1551'>不悅徳而好色之多序說是也</span><br/>
<span class='tline' id='l77' data-llen='1551:1559'>　　有女同車</span><br/>
<span class='tline' id='l78' data-llen='1559:1582'>此固非竊妻之詩但序云刺忽義亦難通盖忽之辭昏</span><br/>
<span class='tline' id='l79' data-llen='1582:1608'><a onclick="displayPageImage('KR1c0063', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1608:1631'>雖失大國之援而義則甚正考鄭忽先在王所陳侯請</span><br/>
<span class='tline' id='l81' data-llen='1631:1654'>以女妻之鄭伯許焉而後成昏忽從父命而可以為非</span><br/>
<span class='tline' id='l82' data-llen='1654:1677'>乎陳媯不以色聞又何以舜華為比且詩云孟姜如序</span><br/>
<span class='tline' id='l83' data-llen='1677:1700'>所言正是魯之文姜也詎文姜也而徳音之不瑕乎淫</span><br/>
<span class='tline' id='l84' data-llen='1700:1723'>弟殺夫天下後世之所深惡忽之辭昏幸而免為魯桓</span><br/>
<span class='tline' id='l85' data-llen='1723:1746'>若詩人反以刺忽此聖人之必刪無疑者也或曰鄭昭</span><br/>
<span class='tline' id='l86' data-llen='1746:1769'>之取陳媯也在隐之八年是時未聞齊欲以文姜妻之</span><br/>
<span class='tline' id='l87' data-llen='1769:1792'>及桓之六年昭公率鄭師以敗北戎始有請昏之事昭</span><br/>
<span class='tline' id='l88' data-llen='1792:1818'><a onclick="displayPageImage('KR1c0063', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1818:1841'>公辭而祭仲勸之昭公不從爾時文姜歸桓業已三年</span><br/>
<span class='tline' id='l90' data-llen='1841:1864'>似忽之辭昏者别有一孟姜而非文姜也抑知昭之娶</span><br/>
<span class='tline' id='l91' data-llen='1864:1887'>陳媯時已十年矣尚何以請昏為哉總之左氏記載前</span><br/>
<span class='tline' id='l92' data-llen='1887:1910'>後舛訛毛公但據祭仲勸忽一節以之解詩㫁不可訓</span><br/>
<span class='tline' id='l93' data-llen='1910:1933'>也此刺當時親迎者不悅徳而好色之詞孟姜不必定</span><br/>
<span class='tline' id='l94' data-llen='1933:1956'>有其人親迎未知何指六卿餞韓宣子于郊子旗賦此</span><br/>
<span class='tline' id='l95' data-llen='1956:1969'>取其徳音之不瑕詩意甚明</span><br/>
<span class='tline' id='l96' data-llen='1969:1992'>唐李華與外孫崔氏二孩書云將翶將翔佩玉瓊琚此</span><br/>
<span class='tline' id='l97' data-llen='1992:2018'><a onclick="displayPageImage('KR1c0063', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2018:2041'>奉舅姑助祭祀之儀也載在禮經汝其記之今禮經無</span><br/>
<span class='tline' id='l99' data-llen='2041:2058'>此文然必有所本要之此非淫詩益明</span><br/>
<span class='tline' id='l100' data-llen='2058:2064'>　　扶蘇</span><br/>
<span class='tline' id='l101' data-llen='2064:2087'>此合下三篇固非淫奔之詞但序云刺忽亦復可疑箋</span><br/>
<span class='tline' id='l102' data-llen='2087:2110'>疏以狂且狂童皆指昭公夫昭之即位年非童幼遭家</span><br/>
<span class='tline' id='l103' data-llen='2110:2133'>多難不狂不狡詩何以云然乎朱子初說疑指厲公然</span><br/>
<span class='tline' id='l104' data-llen='2133:2156'>厲與昭年正相近亦不當目以狂童或指祭仲則仲實</span><br/>
<span class='tline' id='l105' data-llen='2156:2179'>老姦非童也嚴氏泛指昭之執政似為近之然昭公執</span><br/>
<span class='tline' id='l106' data-llen='2179:2205'><a onclick="displayPageImage('KR1c0063', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2205:2228'>政自祭仲傅瑕外不聞别有何人且立未一年即出奔</span><br/>
<span class='tline' id='l108' data-llen='2228:2251'>于衛四年始得反國又二年即已遇弑豈其别有親近</span><br/>
<span class='tline' id='l109' data-llen='2251:2274'>寵昵以致悞國䘮身歟皆無可考此詩為刺臣之詞甚</span><br/>
<span class='tline' id='l110' data-llen='2274:2284'>明但未知的在何時</span><br/>
<span class='tline' id='l111' data-llen='2284:2307'>范處義曰在山則扶蘇之與橋松在隰則荷華之與游</span><br/>
<span class='tline' id='l112' data-llen='2307:2330'>龍孰為美孰非美宜若易辨今所用之人乃狂狡之童</span><br/>
<span class='tline' id='l113' data-llen='2330:2353'>而子充子都之美反不見用則美惡倒置矣二章皆賦</span><br/>
<span class='tline' id='l114' data-llen='2353:2376'>而比也子都荘公時人子充不知所考大約亦美士耳</span><br/>
<span class='tline' id='l115' data-llen='2376:2402'><a onclick="displayPageImage('KR1c0063', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2402:2422'>以子都子充比狂且可知是少年不更事之人</span><br/>
<span class='tline' id='l117' data-llen='2422:2428'>　　蘀兮</span><br/>
<span class='tline' id='l118' data-llen='2428:2451'>風吹槁葉君危于上予倡汝和臣比于下如燕雀之處</span><br/>
<span class='tline' id='l119' data-llen='2451:2474'>堂而不知厦屋之將傾詩人故代為之懼且危焉其詞</span><br/>
<span class='tline' id='l120' data-llen='2474:2490'>似近于刺忽而忽之時事亦無所證</span><br/>
<span class='tline' id='l121' data-llen='2490:2496'>　　狡童</span><br/>
<span class='tline' id='l122' data-llen='2496:2519'>此與扶蘇如出一詞盖疾其君所用之人心皆叵測君</span><br/>
<span class='tline' id='l123' data-llen='2519:2542'>實被其煬蔽而不勝憂憤也彼狡獪之童始與我言且</span><br/>
<span class='tline' id='l124' data-llen='2542:2568'><a onclick="displayPageImage('KR1c0063', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2568:2591'>食今則否矣我豈不能去此而他適哉維予之故徘徊</span><br/>
<span class='tline' id='l126' data-llen='2591:2609'>繫念使我不得食與息兮子者指其君也</span><br/>
<span class='tline' id='l127' data-llen='2609:2615'>　　褰裳</span><br/>
<span class='tline' id='l128' data-llen='2615:2638'>序曰褰裳思見正也以鄭事考之若在晉楚爭鄭之時</span><br/>
<span class='tline' id='l129' data-llen='2638:2661'>似為近之當時鄭連嵗被兵民不堪命子駟當國謀之</span><br/>
<span class='tline' id='l130' data-llen='2661:2698'>不臧故思大國之正己也<img height='20' width='20' alt='&amp;KR0881' title='KR0881' src='https://raw.githubusercontent.com/kanripo/KR-Gaiji/master/images/KR0881.png'/>溱<img height='20' width='20' alt='&amp;KR0881' title='KR0881' src='https://raw.githubusercontent.com/kanripo/KR-Gaiji/master/images/KR0881.png'/>洧意在從晉不我思</span><br/>
<span class='tline' id='l131' data-llen='2698:2721'>而就他人方從晉而又從楚也犧牲玉帛待于二境鄭</span><br/>
<span class='tline' id='l132' data-llen='2721:2744'>之不安其國者凡四五年皆子駟之本謀故斥之曰狂</span><br/>
<span class='tline' id='l133' data-llen='2744:2770'><a onclick="displayPageImage('KR1c0063', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2770:2793'>童之狂六卿餞韓宣子于郊子太叔賦此詩宣子曰起</span><br/>
<span class='tline' id='l135' data-llen='2793:2816'>在此敢勤子至于他人乎言鄭若從晉必無不急鄭之</span><br/>
<span class='tline' id='l136' data-llen='2816:2827'>理似非他處㫁章可比</span><br/>
<span class='tline' id='l137' data-llen='2827:2832'>　　丰</span><br/>
<span class='tline' id='l138' data-llen='2832:2855'>男親迎而女不從春秋多有此事坊記曰親迎之禮舅</span><br/>
<span class='tline' id='l139' data-llen='2855:2885'>姑承子以授壻<span class='krp-note'>此舅姑是/女之父母</span>以此坊民婦猶有不至者此</span><br/>
<span class='tline' id='l140' data-llen='2885:2908'>詩盖述女之不就親迎而中悔之者男行而女不從昏</span><br/>
<span class='tline' id='l141' data-llen='2908:2930'><img height='20' width='20' alt='&amp;KR0666' title='KR0666' src='https://raw.githubusercontent.com/kanripo/KR-Gaiji/master/images/KR0666.png'/>之道缺是亂常也故序曰刺亂</span><br/>
<span class='tline' id='l142' data-llen='2930:2956'><a onclick="displayPageImage('KR1c0063', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2956:2979'>親迎之人容則既丰且昌服則錦衣而褧裳其禮之恭</span><br/>
<span class='tline' id='l144' data-llen='2979:3002'>則俟乎巷俟乎堂尚何不足之有而父母乃不予送不</span><br/>
<span class='tline' id='l145' data-llen='3002:3025'>予將能無悔乎不曰悔不送予而曰悔予不送者婉其</span><br/>
<span class='tline' id='l146' data-llen='3025:3048'>詞也女嫁而送之門者父母之事乃又曰叔兮伯兮駕</span><br/>
<span class='tline' id='l147' data-llen='3048:3071'>予與行者言此時叔伯在旁何不勸而使駕乎悔之至</span><br/>
<span class='tline' id='l148' data-llen='3071:3091'>也聖人録此以警當時之頽俗猶坊記之意也</span><br/>
<span class='tline' id='l149' data-llen='3091:3099'>　　東門之墠</span><br/>
<span class='tline' id='l150' data-llen='3099:3122'>東門之外移居者新除地以為墠而樹之嘉栗始則茹</span><br/>
<span class='tline' id='l151' data-llen='3122:3148'><a onclick="displayPageImage('KR1c0063', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3148:3171'>藘之在阪今已室家之有踐雖其室邇在東門而其人</span><br/>
<span class='tline' id='l153' data-llen='3171:3194'>已不可長見矣我豈肯忘情于爾乎但恐子之棄我而</span><br/>
<span class='tline' id='l154' data-llen='3194:3217'>不我即也有踐家室言其治家之有條理詩無䙝詞明</span><br/>
<span class='tline' id='l155' data-llen='3217:3240'>是賢人去位高隐而詩人企慕之如此與下篇風雨相</span><br/>
<span class='tline' id='l156' data-llen='3240:3243'>似</span><br/>
<span class='tline' id='l157' data-llen='3243:3249'>　　風雨</span><br/>
<span class='tline' id='l158' data-llen='3249:3272'>序曰思君子也風雨晦冥之時忽覩君子之光幸何如</span><br/>
<span class='tline' id='l159' data-llen='3272:3295'>之雞戒旦而天將曙苟君子出而仕人之國世必將治</span><br/>
<span class='tline' id='l160' data-llen='3295:3321'><a onclick="displayPageImage('KR1c0063', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3321:3344'>矣盖望其出而勸之也或曰雞鳴在風雨之候昏旦庶</span><br/>
<span class='tline' id='l162' data-llen='3344:3367'>乎可分君子治濁亂之政時事庶乎清明既見而云胡</span><br/>
<span class='tline' id='l163' data-llen='3367:3385'>不夷未得見也其思深其詞曲二說皆長</span><br/>
<span class='tline' id='l164' data-llen='3385:3391'>　　子衿</span><br/>
<span class='tline' id='l165' data-llen='3391:3414'>青青學士之衿昔之被此禮服以逰于庠者今則悠悠</span><br/>
<span class='tline' id='l166' data-llen='3414:3437'>我思矣絃誦乆輟學舍空存我縱以失教而不往子寜</span><br/>
<span class='tline' id='l167' data-llen='3437:3460'>不可重加振作繼嗣昔日之好音乎我者代為學子之</span><br/>
<span class='tline' id='l168' data-llen='3460:3469'>言子以指其上也</span><br/>
<span class='tline' id='l169' data-llen='3469:3496'><a onclick="displayPageImage('KR1c0063', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3496:3519'>挑兮達兮非復青衿之舊矣登城闕以遨逰念人才之</span><br/>
<span class='tline' id='l171' data-llen='3519:3542'>可惜兮一日不見如三月兮鄭以被兵之故然明欲廢</span><br/>
<span class='tline' id='l172' data-llen='3542:3565'>學校微子産則庠序鞠為茂草然究不得延師儒而勤</span><br/>
<span class='tline' id='l173' data-llen='3565:3576'>教育也詩人是以傷之</span><br/>
<span class='tline' id='l174' data-llen='3576:3583'>　　揚之水</span><br/>
<span class='tline' id='l175' data-llen='3583:3606'>水無物不流而揚之使流雖束楚之輕亦暫流而旋止</span><br/>
<span class='tline' id='l176' data-llen='3606:3629'>喻懦弱之主不可扶之使强也不信兄弟而信廷言危</span><br/>
<span class='tline' id='l177' data-llen='3629:3645'>乎殆哉序以為刺忽之詩似或可從</span><br/>
<span class='tline' id='l178' data-llen='3645:3672'><a onclick="displayPageImage('KR1c0063', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3672:3680'>　　出其東門</span><br/>
<span class='tline' id='l180' data-llen='3680:3703'>東門之女非不如雲如荼皆匪我思存也縞衣綦巾守</span><br/>
<span class='tline' id='l181' data-llen='3703:3726'>貧聊以自樂人之慕冶容以喪節操者曷弗省焉詩意</span><br/>
<span class='tline' id='l182' data-llen='3726:3749'>甚明序以為五公子爭兵民人思保其室家則以禁戒</span><br/>
<span class='tline' id='l183' data-llen='3749:3772'>人之乗亂以奪人室家者于義亦通但語意和緩似不</span><br/>
<span class='tline' id='l184' data-llen='3772:3779'>類閔亂之詞</span><br/>
<span class='tline' id='l185' data-llen='3779:3802'>此所云荼茅秀也與以薅荼蓼之為秀草誰謂荼苦之</span><br/>
<span class='tline' id='l186' data-llen='3802:3809'>為苦菜不同</span><br/>
<span class='tline' id='l187' data-llen='3809:3836'><a onclick="displayPageImage('KR1c0063', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3836:3842'>　　蔓草</span><br/>
<span class='tline' id='l189' data-llen='3842:3865'>蘇潁濱曰鄭人困于亂政感蔓草尚得零露以生而自</span><br/>
<span class='tline' id='l190' data-llen='3865:3888'>傷其不及也思得君子以被膏澤庶幾邂逅遇之以適</span><br/>
<span class='tline' id='l191' data-llen='3888:3911'>我願故子太叔賦此詩而趙文子美之以為吾子之惠</span><br/>
<span class='tline' id='l192' data-llen='3911:3934'>意取于此夫子與程子傾盖相歡曰有美一人清揚婉</span><br/>
<span class='tline' id='l193' data-llen='3934:3943'>兮明非述淫詩也</span><br/>
<span class='tline' id='l194' data-llen='3943:3949'>　　溱洧</span><br/>
<span class='tline' id='l195' data-llen='3949:3972'>冰渙蕳榮正桃花水下之時而溱洧之逰冶士女之謔</span><br/>
<span class='tline' id='l196' data-llen='3972:3999'><a onclick="displayPageImage('KR1c0063', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3999:4022'>浪如此風俗之敝莫斯為甚然所謂同逰之士女亦當</span><br/>
<span class='tline' id='l198' data-llen='4022:4045'>是平日素相狎習之人非水濵雜沓無端目成而采蘭</span><br/>
<span class='tline' id='l199' data-llen='4045:4068'>贈芍各隨所愛以奔之也詩人直叙之而義自明夫子</span><br/>
<span class='tline' id='l200' data-llen='4068:4081'>次第之以為鄭風殿㫖深哉</span><br/>
<span class='tline' id='l201' data-llen='4081:4084'>　</span><br/>
<span class='tline' id='l202' data-llen='4084:4087'>　</span><br/>
<span class='tline' id='l203' data-llen='4087:4090'>　</span><br/>
<span class='tline' id='l204' data-llen='4090:4097'>　詩瀋卷七</span><br/>
</p>
<p><br/>
</p>
  </div>
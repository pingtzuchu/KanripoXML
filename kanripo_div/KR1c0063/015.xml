<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0063', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:196'>　詩瀋卷十五</span><br/>
<span class='tline' id='l10' data-llen='196:216'>　　　　　　　　　柳州府知府范家相撰</span><br/>
<span class='tline' id='l11' data-llen='216:221'>　大雅</span><br/>
<span class='tline' id='l12' data-llen='221:227'>　　總論</span><br/>
<span class='tline' id='l13' data-llen='227:250'>大雅自文王至巻阿皆正雅自民勞至召旻皆變雅秩</span><br/>
<span class='tline' id='l14' data-llen='250:273'>然不紊與小雅之前後凌亂不同但其篇次亦難卒曉</span><br/>
<span class='tline' id='l15' data-llen='273:296'>周人尊后稷以配天則生民當居雅首以追王之意推</span><br/>
<span class='tline' id='l16' data-llen='296:322'><a onclick="displayPageImage('KR1c0063', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='322:345'>之綿詩當繼生民皇矣當次綿後若依世次則篤公劉</span><br/>
<span class='tline' id='l18' data-llen='345:368'>又當在綿之上而今詩之次第如此者文王為周室開</span><br/>
<span class='tline' id='l19' data-llen='368:391'>王之始故風雅頌皆以文王為始也且以樂譜詩有不</span><br/>
<span class='tline' id='l20' data-llen='391:414'>可以追王世次論者文王大明用之大朝會受釐陳戒</span><br/>
<span class='tline' id='l21' data-llen='414:437'>樂莫大焉樂之大者宜居雅首是故雅有大小而大小</span><br/>
<span class='tline' id='l22' data-llen='437:451'>之中又有小大焉不可不知也</span><br/>
<span class='tline' id='l23' data-llen='451:457'>　　文王</span><br/>
<span class='tline' id='l24' data-llen='457:480'>古序受命作周之說毛傳本無明文朱子曰受命者受</span><br/>
<span class='tline' id='l25' data-llen='480:506'><a onclick="displayPageImage('KR1c0063', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='506:529'>天命也作周造周室也葢文王終身不改臣節未嘗建</span><br/>
<span class='tline' id='l27' data-llen='529:552'>號改元為王但序推本周之所以興實始文王祈天永</span><br/>
<span class='tline' id='l28' data-llen='552:575'>命之所致故曰受命作周耳漢儒異説蜂起有謂文王</span><br/>
<span class='tline' id='l29' data-llen='575:598'>受命七年而崩者劉歆班固是也有謂受命九年而崩</span><br/>
<span class='tline' id='l30' data-llen='598:621'>者緯書元命苞乾鑿度是也其說實始于孔安國司馬</span><br/>
<span class='tline' id='l31' data-llen='621:644'>遷諸人因之傅會經傳以成文于是以赤雀丹書為受</span><br/>
<span class='tline' id='l32' data-llen='644:667'>命之瑞以虞芮質成為受命之始而確有易號稱王之</span><br/>
<span class='tline' id='l33' data-llen='667:690'>事不思文既稱王安得復云小心服事且武王十三年</span><br/>
<span class='tline' id='l34' data-llen='690:716'><a onclick="displayPageImage('KR1c0063', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='716:739'>始克殷紂合之文王受命之七年此二十年之天下殷</span><br/>
<span class='tline' id='l36' data-llen='739:762'>周各君其國是文王為後世割據之祖矣葢莽擬丹書</span><br/>
<span class='tline' id='l37' data-llen='762:785'>侈陳符命操懷簒弑自號周文沿及五代唐宋而臣可</span><br/>
<span class='tline' id='l38' data-llen='785:808'>稱兵君如置棊咸出一轍唐梁肅始作西伯受命稱王</span><br/>
<span class='tline' id='l39' data-llen='808:831'>議一掃翳氛宋儒承而暢之其有補于世敎綱常豈小</span><br/>
<span class='tline' id='l40' data-llen='831:835'>也哉</span><br/>
<span class='tline' id='l41' data-llen='835:858'>聖人與天地合德與日月合明其在上為君也功德昭</span><br/>
<span class='tline' id='l42' data-llen='858:881'>明於天則天心嚮之矣邦雖舊而命維新其在于今有</span><br/>
<span class='tline' id='l43' data-llen='881:907'><a onclick="displayPageImage('KR1c0063', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='907:930'>周豈不顯乎帝命豈不時乎亦唯文王在天之神陟降</span><br/>
<span class='tline' id='l45' data-llen='930:944'>上下親承帝命常在左右故耳</span><br/>
<span class='tline' id='l46' data-llen='944:967'>文王之令聞陳錫于有周畀其孫子使植其本支於百</span><br/>
<span class='tline' id='l47' data-llen='967:990'>世雖周之臣子亦荷休光于奕世葢其亹亹不已即其</span><br/>
<span class='tline' id='l48' data-llen='990:1013'>所以為文也純亦不已上通於穆之命下貽百世之求</span><br/>
<span class='tline' id='l49' data-llen='1013:1035'>即是令聞世德非如舊説使其子孫百世為天子也</span><br/>
<span class='tline' id='l50' data-llen='1035:1058'>帝載有何聲臭文之純亦不已亦何聲臭之可尋然文</span><br/>
<span class='tline' id='l51' data-llen='1058:1081'>之敬止即其所以通帝載也後王誠能以敬止為儀刑</span><br/>
<span class='tline' id='l52' data-llen='1081:1107'><a onclick="displayPageImage('KR1c0063', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1107:1129'>何萬邦之不孚乎非周公之聖安能道其淵微如此</span><br/>
<span class='tline' id='l54' data-llen='1129:1135'>　　明明</span><br/>
<span class='tline' id='l55' data-llen='1135:1158'>人處天之下美惡畢彰故曰明明在下天之下視人鑒</span><br/>
<span class='tline' id='l56' data-llen='1158:1181'>臨如在故曰赫赫在上天人之理一也天易知而難忱</span><br/>
<span class='tline' id='l57' data-llen='1181:1204'>人心去則天命移惟文王受命既固是以篤生武王而</span><br/>
<span class='tline' id='l58' data-llen='1204:1213'>有天下其義益明</span><br/>
<span class='tline' id='l59' data-llen='1213:1236'>自首章以下接言太任太姒者惟聖父聖母乃生聖子</span><br/>
<span class='tline' id='l60' data-llen='1236:1259'>有是聖德又有是聖配妃匹之際生民之始莫非天也</span><br/>
<span class='tline' id='l61' data-llen='1259:1285'><a onclick="displayPageImage('KR1c0063', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1285:1308'>文王小心翼翼奉天不違故曰厥德不回武王繼志述</span><br/>
<span class='tline' id='l63' data-llen='1308:1331'>事依然昭事敬天故曰無貳爾心詩紀曰紂以如林之</span><br/>
<span class='tline' id='l64' data-llen='1331:1354'>衆來戰武王渺然諸侯苟計較强弱心必疑之乃一心</span><br/>
<span class='tline' id='l65' data-llen='1354:1377'>以奉天討若上帝實臨之計較之私何有故曰上帝臨</span><br/>
<span class='tline' id='l66' data-llen='1377:1388'>汝無貳爾心其説亦長</span><br/>
<span class='tline' id='l67' data-llen='1388:1411'>涼彼武王毛曰涼佐也韓詩作亮相也肆伐大商肆縱</span><br/>
<span class='tline' id='l68' data-llen='1411:1434'>也左傳使輕者肆焉是也會朝清明古史載武王伐商</span><br/>
<span class='tline' id='l69' data-llen='1434:1453'>太公先涉陣畢而雨止故曰清明亦備一説</span><br/>
<span class='tline' id='l70' data-llen='1453:1479'><a onclick="displayPageImage('KR1c0063', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1479:1484'>　　緜</span><br/>
<span class='tline' id='l72' data-llen='1484:1508'>首以𤓰瓞起興而曰自土沮漆者言公劉遷豳周之子</span><br/>
<span class='tline' id='l73' data-llen='1508:1531'>孫已盛推所自也陶復陶穴言古公遷岐之始未立室</span><br/>
<span class='tline' id='l74' data-llen='1531:1554'>家也孔疏謂公劉遷豳至古公已十世公劉于豳斯館</span><br/>
<span class='tline' id='l75' data-llen='1554:1577'>則已有家室矣此葢本太王初來之事欲美在岐新立</span><br/>
<span class='tline' id='l76' data-llen='1577:1600'>故言在豳未有非也此句正言太王遷岐之事非指豳</span><br/>
<span class='tline' id='l77' data-llen='1600:1623'>也公劉于豳相陰陽觀流泉建立宫室何待言若太王</span><br/>
<span class='tline' id='l78' data-llen='1623:1646'>始遷不免與民重窑穴處後乃以次建立耳觀其建都</span><br/>
<span class='tline' id='l79' data-llen='1646:1672'><a onclick="displayPageImage('KR1c0063', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1672:1695'>立廟從容暇整必五年十年漸次興作可知此言未有</span><br/>
<span class='tline' id='l81' data-llen='1695:1718'>室家正以起下築室之事也沮漆二水名漆在沮東而</span><br/>
<span class='tline' id='l82' data-llen='1718:1731'>西入沮沮受漆水東入于洛</span><br/>
<span class='tline' id='l83' data-llen='1731:1754'>世紀太王娶于有駘氏曰太姜故曰姜女來朝走馬謀</span><br/>
<span class='tline' id='l84' data-llen='1754:1777'>定于今日即啓行于來朝亦非倉卒逃難觀孟子載太</span><br/>
<span class='tline' id='l85' data-llen='1777:1793'>王與邠人將去之情事可見胥相也</span><br/>
<span class='tline' id='l86' data-llen='1793:1816'>曰止曰時時是也古公卜得吉兆大慰其心止居在是</span><br/>
<span class='tline' id='l87' data-llen='1816:1839'>也宣疏通之意闢草萊開榛蕪也畆者分田畆之經界</span><br/>
<span class='tline' id='l88' data-llen='1839:1865'><a onclick="displayPageImage('KR1c0063', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1865:1888'>世紀載文王四年丙子混夷伐周一日三至周之東門</span><br/>
<span class='tline' id='l90' data-llen='1888:1907'>文王閉門修德不與戰葢先事之而後伐之</span><br/>
<span class='tline' id='l91' data-llen='1907:1930'>文王蹶厥生蹶動也蘇氏曰文王感動虞芮之君使其</span><br/>
<span class='tline' id='l92' data-llen='1930:1959'>禮義之心油然而生也<span class='krp-note'>家語説/苑皆同</span>詩言太王即繼文王不</span><br/>
<span class='tline' id='l93' data-llen='1959:1979'>及王季著功德之實也雅頌無專頌王季之詩</span><br/>
<span class='tline' id='l94' data-llen='1979:1985'>　　棫樸</span><br/>
<span class='tline' id='l95' data-llen='1985:2008'>此詩三章言六師及之末言綱紀四方明言文王專征</span><br/>
<span class='tline' id='l96' data-llen='2008:2031'>之事春秋繁露云左右奉璋此文王之郊也六師及之</span><br/>
<span class='tline' id='l97' data-llen='2031:2057'><a onclick="displayPageImage('KR1c0063', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2057:2080'>此文王之伐崇也以是知文王之先郊而後伐也此魯</span><br/>
<span class='tline' id='l99' data-llen='2080:2103'>詩之說與首序正同葢惟文王能官人是以禦侮多楨</span><br/>
<span class='tline' id='l100' data-llen='2103:2126'>幹而四方于以底定但文為方伯當造乎禰不當類乎</span><br/>
<span class='tline' id='l101' data-llen='2126:2149'>帝詩何以槱燎言之曰文得專征即得代天子以類帝</span><br/>
<span class='tline' id='l102' data-llen='2149:2162'>且周公以追王之禮言之也</span><br/>
<span class='tline' id='l103' data-llen='2162:2185'>棫樸之芃芃薪之槱之以為燔燎之用賦也周禮大宗</span><br/>
<span class='tline' id='l104' data-llen='2185:2208'>伯以禋祀祀昊天上帝以實柴祀日月星辰以槱燎祀</span><br/>
<span class='tline' id='l105' data-llen='2208:2231'>司中司命飌師雨師謂之禋祀者周人尚臭使煙氣升</span><br/>
<span class='tline' id='l106' data-llen='2231:2257'><a onclick="displayPageImage('KR1c0063', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2257:2280'>聞于上也三祀皆實柴牲體燔燎升煙故曰薪之槱之</span><br/>
<span class='tline' id='l108' data-llen='2280:2303'>槱積也積薪以待郊祀亦以起下多士之濟濟皆平日</span><br/>
<span class='tline' id='l109' data-llen='2303:2311'>儲養之所致也</span><br/>
<span class='tline' id='l110' data-llen='2311:2334'>奉璋峩峩祭而祼也郊特牲曰祼用圭璋祭統云君執</span><br/>
<span class='tline' id='l111' data-llen='2334:2357'>圭瓚祼尸大宗伯執璋瓚亞祼唯宗廟有祼神之禮天</span><br/>
<span class='tline' id='l112' data-llen='2357:2380'>地至尊則不祼上章言槱燎此言奉璋是先類而後造</span><br/>
<span class='tline' id='l113' data-llen='2380:2397'>也類乎上帝造乎禰天子將出之禮也</span><br/>
<span class='tline' id='l114' data-llen='2397:2420'>周王于邁六師及之惟專征所以具六軍也及之謂及</span><br/>
<span class='tline' id='l115' data-llen='2420:2446'><a onclick="displayPageImage('KR1c0063', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2446:2457'>期咸會葢濟涇而畢集</span><br/>
<span class='tline' id='l117' data-llen='2457:2484'>雲漢為衆星所聚<span class='krp-note'>天文/志</span>喻多士俱歸于文王也言壽考</span><br/>
<span class='tline' id='l118' data-llen='2484:2498'>者養士之宏非一朝所能致也</span><br/>
<span class='tline' id='l119' data-llen='2498:2521'>文之聖德金玉其中追琢于外質文之美如此者唯其</span><br/>
<span class='tline' id='l120' data-llen='2521:2544'>平日緝熙敬止勉勉不已是以能綱紀四方坐致太平</span><br/>
<span class='tline' id='l121' data-llen='2544:2563'>之祝也曰綱紀四方則作人獲士自在言内</span><br/>
<span class='tline' id='l122' data-llen='2563:2569'>　　旱麓</span><br/>
<span class='tline' id='l123' data-llen='2569:2592'>首序但言受祖義難卒曉後序以干禄百福隨文生義</span><br/>
<span class='tline' id='l124' data-llen='2592:2618'><a onclick="displayPageImage('KR1c0063', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2618:2641'>朱子詆之是也夫受祖者受釐於祖也謂文王之主祭</span><br/>
<span class='tline' id='l126' data-llen='2641:2664'>神享其奉而降之福文王實克受之國語之説可參而</span><br/>
<span class='tline' id='l127' data-llen='2664:2668'>証之</span><br/>
<span class='tline' id='l128' data-llen='2668:2691'>國語載單穆公之言曰旱麓之榛楛殖故君子得以易</span><br/>
<span class='tline' id='l129' data-llen='2691:2714'>樂干禄焉韋昭曰陰陽調草木茂故君子以求禄其心</span><br/>
<span class='tline' id='l130' data-llen='2714:2737'>樂易此其釋詩甚明穆公又曰山林匱竭林麓散亡藪</span><br/>
<span class='tline' id='l131' data-llen='2737:2760'>澤肆既民力彫盡君子方險哀之不暇而何樂易之有</span><br/>
<span class='tline' id='l132' data-llen='2760:2783'>尤屬分明葢詩稱君子指文王也文王之時民安物阜</span><br/>
<span class='tline' id='l133' data-llen='2783:2809'><a onclick="displayPageImage('KR1c0063', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2809:2832'>草木咸若旱麓之榛楛濟濟如此則他可知矣其干上</span><br/>
<span class='tline' id='l135' data-llen='2832:2855'>天之禄何其和易而樂豈乎君子之豈弟非為干禄而</span><br/>
<span class='tline' id='l136' data-llen='2855:2878'>和氣足以致祥感應有必然之理也旱山名今漢中郡</span><br/>
<span class='tline' id='l137' data-llen='2878:2891'>鄭縣有旱山沱水所自出也</span><br/>
<span class='tline' id='l138' data-llen='2891:2914'>次言有君子之德乃可膺福禄之降如鬱鬯之注玉瓚</span><br/>
<span class='tline' id='l139' data-llen='2914:2935'>唯其稱也福降于神故以祼神之玉瓚黃流為喻</span><br/>
<span class='tline' id='l140' data-llen='2935:2958'>鳶飛魚躍天地自然之化機豈弟作人文王自然之造</span><br/>
<span class='tline' id='l141' data-llen='2958:2981'>育豈弟則自能作人作人何非干天之禄又推而言之</span><br/>
<span class='tline' id='l142' data-llen='2981:3007'><a onclick="displayPageImage('KR1c0063', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3007:3030'>四章明享祀降福之實五又以柞棫喻生才之多神所</span><br/>
<span class='tline' id='l144' data-llen='3030:3039'>勞矣降福無已也</span><br/>
<span class='tline' id='l145' data-llen='3039:3062'>葛藟之施條枝有纒綿固結之象喻福禄之降君子也</span><br/>
<span class='tline' id='l146' data-llen='3062:3084'>然君子不過聽其自然未嘗有心以邀求故曰不回</span><br/>
<span class='tline' id='l147' data-llen='3084:3090'>　　思齊</span><br/>
<span class='tline' id='l148' data-llen='3090:3113'>文王以生知懋聖功二三四章深著其實而擬之形容</span><br/>
<span class='tline' id='l149' data-llen='3113:3136'>首章推本母敎因及内助眀其種德之益深非其所以</span><br/>
<span class='tline' id='l150' data-llen='3136:3159'>為聖者專由于此也思齊言太任以莊敬為心思媚言</span><br/>
<span class='tline' id='l151' data-llen='3159:3185'><a onclick="displayPageImage('KR1c0063', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3185:3208'>太姒以媚順太任為心思非語詞太姒嗣太任之徽音</span><br/>
<span class='tline' id='l153' data-llen='3208:3226'>不妬忌而子孫衆多也百男非定有百人</span><br/>
<span class='tline' id='l154' data-llen='3226:3249'>惠宗公而神罔怨恫孝之至者幽無不通至兄弟而御</span><br/>
<span class='tline' id='l155' data-llen='3249:3272'>家邦父母順則明無不感雝雝在宫即刑于之化肅肅</span><br/>
<span class='tline' id='l156' data-llen='3272:3295'>在廟即宗公之惠神之在廟不顯也而肅肅者如見其</span><br/>
<span class='tline' id='l157' data-llen='3295:3318'>式臨好逑在宫無射也而雝雝者彌慎其保持兩章一</span><br/>
<span class='tline' id='l158' data-llen='3318:3321'>貫</span><br/>
<span class='tline' id='l159' data-llen='3321:3344'>不聞亦式謂不待聞善言而自合古訓不諫亦入不待</span><br/>
<span class='tline' id='l160' data-llen='3344:3370'><a onclick="displayPageImage('KR1c0063', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3370:3388'>有諫章而能受善言極言虚中若谷之美</span><br/>
<span class='tline' id='l162' data-llen='3388:3411'>文王敬止之德修于身齊于家即以治于國士為四民</span><br/>
<span class='tline' id='l163' data-llen='3411:3434'>之首故治國首在作人作人莫先小子要以無斁之思</span><br/>
<span class='tline' id='l164' data-llen='3434:3456'>肆成人而有德也古之人未有不以無斁而造士者</span><br/>
<span class='tline' id='l165' data-llen='3456:3462'>　　皇矣</span><br/>
<span class='tline' id='l166' data-llen='3462:3485'>首章皆指太王也言其時天意造周殷德衰而民生無</span><br/>
<span class='tline' id='l167' data-llen='3485:3508'>托上帝之臨下赫然監觀四方欲以求民之所安定而</span><br/>
<span class='tline' id='l168' data-llen='3508:3531'>畀之重器莫如太王也二國邰與邠也不窋居邰而失</span><br/>
<span class='tline' id='l169' data-llen='3531:3558'><a onclick="displayPageImage('KR1c0063', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3558:3581'>其官公劉遷豳而逼于戎皆不克行王政故曰其政不</span><br/>
<span class='tline' id='l171' data-llen='3581:3604'>獲維此四國爰究爰度太王未遷岐之先卜居未定之</span><br/>
<span class='tline' id='l172' data-llen='3604:3627'>詞四國猶四方也上帝耆之憎其式廓耆致也天將以</span><br/>
<span class='tline' id='l173' data-llen='3627:3654'>天下致之周乃增<span class='krp-note'>古通/憎</span>大其疆圉式廓其國宇焉上明</span><br/>
<span class='tline' id='l174' data-llen='3654:3677'>天造之由下接遷岐之事文義甚明　毛傳以二國為</span><br/>
<span class='tline' id='l175' data-llen='3677:3700'>夏商是周之興代殷且以代夏固不可通鄭以崇易夏</span><br/>
<span class='tline' id='l176' data-llen='3700:3723'>則殷崇何當對舉乎此詩首二章言太王三四言王季</span><br/>
<span class='tline' id='l177' data-llen='3723:3746'>後四章言文王極為莊重若二國言夏商四國言密阮</span><br/>
<span class='tline' id='l178' data-llen='3746:3773'><a onclick="displayPageImage('KR1c0063', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3773:3792'>徂共乃眷西顧又言太王則錯次非雅體矣</span><br/>
<span class='tline' id='l180' data-llen='3792:3815'>串夷載路謂榛蕪開闢成串習平夷之大路猶天作所</span><br/>
<span class='tline' id='l181' data-llen='3815:3838'>云彼岨矣岐有夷之行也菑翳則伐而去之灌栵則修</span><br/>
<span class='tline' id='l182' data-llen='3838:3861'>而平之檉椐有用故啟辟其土而生之檿柘美材故攘</span><br/>
<span class='tline' id='l183' data-llen='3861:3879'>剔其枝而生之因材而篤逐字皆有意義</span><br/>
<span class='tline' id='l184' data-llen='3879:3902'>帝作邦作對自太伯王季言其為天下君而皆可以配</span><br/>
<span class='tline' id='l185' data-llen='3902:3925'>上帝也因心則友言王季實成其兄讓國之美而即以</span><br/>
<span class='tline' id='l186' data-llen='3925:3935'>篤太伯友愛之心也</span><br/>
<span class='tline' id='l187' data-llen='3935:3962'><a onclick="displayPageImage('KR1c0063', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3962:3985'>王季之心上帝其度之矣維其因太伯之心以為心而</span><br/>
<span class='tline' id='l189' data-llen='3985:4008'>則友其兄故外貊其德音而内實克明其德克類其父</span><br/>
<span class='tline' id='l190' data-llen='4008:4031'>為太王之肖子為君為長上順天心下比民望其德靡</span><br/>
<span class='tline' id='l191' data-llen='4031:4054'>有幾微之悔是以受帝祉而施及孫子也　此章左傳</span><br/>
<span class='tline' id='l192' data-llen='4054:4077'>作維此文王毛傳訓克明克類亦用左傳而意指王季</span><br/>
<span class='tline' id='l193' data-llen='4077:4100'>先儒謂經涉亂離師有異讀然結言施于孫子明指武</span><br/>
<span class='tline' id='l194' data-llen='4100:4118'>王之有天下也可見毛傳之不失其傳矣</span><br/>
<span class='tline' id='l195' data-llen='4118:4141'>文王畏天克已儼上帝之相謂而奉若不違無然畔援</span><br/>
<span class='tline' id='l196' data-llen='4141:4168'><a onclick="displayPageImage('KR1c0063', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4168:4197'>而恃武强<span class='krp-note'>釋文畔援/武强也</span>無然歆羨而生貪欲唯是亹亹翼</span><br/>
<span class='tline' id='l198' data-llen='4197:4220'>翼日躋無疆誕先登于道㟁涉其津涯與天為徒而萬</span><br/>
<span class='tline' id='l199' data-llen='4220:4243'>方莫不順命乃密人不共違天背道敢抗大邦侵我鄰</span><br/>
<span class='tline' id='l200' data-llen='4243:4266'>國犯我邊圉自阮徂共皆被騷擾用是赫然震怒整旅</span><br/>
<span class='tline' id='l201' data-llen='4266:4289'>以遏其師而密民始登袵席此文之所以篤周祜而對</span><br/>
<span class='tline' id='l202' data-llen='4289:4295'>天下者也</span><br/>
<span class='tline' id='l203' data-llen='4295:4318'>依其在京二句謂周京之安堵依然而侵阮徂共已抵</span><br/>
<span class='tline' id='l204' data-llen='4318:4341'>其疆矣鮮程邑也其居在岐山之陽渭水之側為萬邦</span><br/>
<span class='tline' id='l205' data-llen='4341:4368'><a onclick="displayPageImage('KR1c0063', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4368:4379'>之方向下民之歸往也</span><br/>
<span class='tline' id='l207' data-llen='4379:4402'>不大聲以色小心翼翼無音問迹象之可求也不長夏</span><br/>
<span class='tline' id='l208' data-llen='4402:4436'>以革不長諸夏而革殷之天下也<span class='krp-note'>楊子法言曰成湯丕/承也或問丕承曰由</span></span><br/>
<span class='tline' id='l209' data-llen='4436:4469'><span class='krp-note'>小致大不亦聖乎革/夏以天不亦承乎</span>不識不知順帝之則言無思無為</span><br/>
<span class='tline' id='l210' data-llen='4469:4492'>一隨上帝之矩則也以上專美文之明德下遂言文之</span><br/>
<span class='tline' id='l211' data-llen='4492:4496'>武功</span><br/>
<span class='tline' id='l212' data-llen='4496:4519'>是致是附招其脅從之衆是絶是忽明其頑梗之誅葢</span><br/>
<span class='tline' id='l213' data-llen='4519:4542'>崇之恃强負固非密人可比故詩敘戰功特詳無侮無</span><br/>
<span class='tline' id='l214' data-llen='4542:4569'><a onclick="displayPageImage('KR1c0063', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4569:4582'>拂猶湯之征葛南征而北怨</span><br/>
<span class='tline' id='l216' data-llen='4582:4588'>　　靈臺</span><br/>
<span class='tline' id='l217' data-llen='4588:4615'>靈臺非殷制也張子<span class='krp-note'>横/渠</span>曰辟廱古無此名其制葢始於</span><br/>
<span class='tline' id='l218' data-llen='4615:4638'>文王周有天下遂定以為天子之制則靈臺亦始文王</span><br/>
<span class='tline' id='l219' data-llen='4638:4661'>可知孔氏曰商時尚質未及細有等威至周時而其制</span><br/>
<span class='tline' id='l220' data-llen='4661:4684'>始詳是故靈臺辟廱皋門應門悉始于周皆古所未有</span><br/>
<span class='tline' id='l221' data-llen='4684:4687'>也</span><br/>
<span class='tline' id='l222' data-llen='4687:4710'>靈臺以望氛祲而察妖祥民以文王占候不忒有若神</span><br/>
<span class='tline' id='l223' data-llen='4710:4737'><a onclick="displayPageImage('KR1c0063', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4737:4760'>靈故歡樂而名之曰靈因之并囿沼而靈之非如舊說</span><br/>
<span class='tline' id='l225' data-llen='4760:4783'>成之倐然如神靈之所為也不日成之謂不約期日而</span><br/>
<span class='tline' id='l226' data-llen='4783:4794'>成亦非不一日而能成</span><br/>
<span class='tline' id='l227' data-llen='4794:4817'>嚴華谷曰文王之鳥獸魚鼈何以異於人哉特民心樂</span><br/>
<span class='tline' id='l228' data-llen='4817:4840'>之耳孟子善說詩只民樂其有鳥獸魚鼈一語道盡詩</span><br/>
<span class='tline' id='l229' data-llen='4840:4863'>意毛公以為靈道行于囿沼後人推廣其意詞愈美而</span><br/>
<span class='tline' id='l230' data-llen='4863:4870'>去詩益逺矣</span><br/>
<span class='tline' id='l231' data-llen='4870:4893'>三章言樂器之既備尚未及作樂也論者辨也辨其音</span><br/>
<span class='tline' id='l232' data-llen='4893:4920'><a onclick="displayPageImage('KR1c0063', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4920:4937'>而試之至曚瞍奏公而辟廱之樂乃作</span><br/>
<span class='tline' id='l234' data-llen='4937:4943'>　　下武</span><br/>
<span class='tline' id='l235' data-llen='4943:4966'>序以下武為繼文何也人但知武王以武功定天下而</span><br/>
<span class='tline' id='l236' data-llen='4966:4989'>不知克商之後放馬歸牛偃武修文貫革之射息葢以</span><br/>
<span class='tline' id='l237' data-llen='4989:5012'>武為下者實維周之家法也太王王季文王世有哲王</span><br/>
<span class='tline' id='l238' data-llen='5012:5035'>莫不下武而右文而武王復能光大前烈克配於鎬京</span><br/>
<span class='tline' id='l239' data-llen='5035:5041'>何其盛哉</span><br/>
<span class='tline' id='l240' data-llen='5041:5064'>世德作求言累世之德積之以為後人之作求故能長</span><br/>
<span class='tline' id='l241' data-llen='5064:5091'><a onclick="displayPageImage('KR1c0063', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5091:5114'>配天命以成後王永孚之本成王之孚其事安在惟是</span><br/>
<span class='tline' id='l243' data-llen='5114:5137'>永言孝思法則前人而已下遂極言孝為順德昭來許</span><br/>
<span class='tline' id='l244' data-llen='5137:5155'>而受天祜見武王之下武而善繼善述也</span><br/>
<span class='tline' id='l245' data-llen='5155:5163'>　　文王有聲</span><br/>
<span class='tline' id='l246' data-llen='5163:5186'>文王遷豐所以繼太王之遷岐故曰匪棘其欲遹追來</span><br/>
<span class='tline' id='l247' data-llen='5186:5209'>孝武之遷鎬所以繼文王之遷豐故曰維龜正之武王</span><br/>
<span class='tline' id='l248' data-llen='5209:5222'>成之成者承遹求厥寧言也</span><br/>
<span class='tline' id='l249' data-llen='5222:5245'>文之遷都者二侵阮之後即徙程邑一也既伐于崇作</span><br/>
<span class='tline' id='l250' data-llen='5245:5272'><a onclick="displayPageImage('KR1c0063', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5272:5295'>邑于豐二也文王五年七伐兩徙其都民不見勞大業</span><br/>
<span class='tline' id='l252' data-llen='5295:5316'>底定得衆故也得衆為君故曰文王烝哉烝衆也</span><br/>
<span class='tline' id='l253' data-llen='5316:5339'>辟廱者文武治天下之根本也察祲氛時占候所以勤</span><br/>
<span class='tline' id='l254' data-llen='5339:5362'>穡事春干戈秋羽籥所以儲國楨敎在是養亦在是養</span><br/>
<span class='tline' id='l255' data-llen='5362:5385'>老以乞言貴德以尚齒所以興孝弟習射以上功執馘</span><br/>
<span class='tline' id='l256' data-llen='5385:5408'>以論囚所以昭撻伐揆文于是奮武亦于是禮樂之權</span><br/>
<span class='tline' id='l257' data-llen='5408:5431'>操之在一人公之在天下故辟廱成而東西南北無思</span><br/>
<span class='tline' id='l258' data-llen='5431:5435'>不服</span><br/>
<span class='tline' id='l259' data-llen='5435:5462'><a onclick="displayPageImage('KR1c0063', 'WYG', '015-15a' );" name="015-15a" class="pb">[015-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5462:5485'>豐水有芑芑草名喻生才之多武王豈不仕有善必録</span><br/>
<span class='tline' id='l261' data-llen='5485:5508'>野無遺賢之意不必作事解以是貽子孫之謀俾燕安</span><br/>
<span class='tline' id='l262' data-llen='5508:5531'>輔翼其後人猶云濟濟多士文王以寧也葢承鎬京辟</span><br/>
<span class='tline' id='l263' data-llen='5531:5554'>廱而言之此所云芑水草也與新田之采芑生民之糜</span><br/>
<span class='tline' id='l264' data-llen='5554:5577'>芑不同薄言采芑苦菜也維糜維芑白粱粟也各有取</span><br/>
<span class='tline' id='l265' data-llen='5577:5580'>義</span><br/>
<span class='tline' id='l266' data-llen='5580:5583'>　</span><br/>
<span class='tline' id='l267' data-llen='5583:5586'>　</span><br/>
<span class='tline' id='l268' data-llen='5586:5613'><a onclick="displayPageImage('KR1c0063', 'WYG', '015-15b' );" name="015-15b" class="pb">[015-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5613:5616'>　</span><br/>
<span class='tline' id='l270' data-llen='5616:5619'>　</span><br/>
<span class='tline' id='l271' data-llen='5619:5622'>　</span><br/>
<span class='tline' id='l272' data-llen='5622:5625'>　</span><br/>
<span class='tline' id='l273' data-llen='5625:5628'>　</span><br/>
<span class='tline' id='l274' data-llen='5628:5631'>　</span><br/>
<span class='tline' id='l275' data-llen='5631:5634'>　</span><br/>
<span class='tline' id='l276' data-llen='5634:5642'>　詩瀋巻十五</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0063', 'WYG', '020-1a' );" name="020-1a" class="pb">[020-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:196'>　詩瀋卷二十</span><br/>
<span class='tline' id='l10' data-llen='196:217'>　　　　　　　　　　栁州府知府范家相撰</span><br/>
<span class='tline' id='l11' data-llen='217:222'>　魯頌</span><br/>
<span class='tline' id='l12' data-llen='222:228'>　　總論</span><br/>
<span class='tline' id='l13' data-llen='228:251'>魯之郊禘非成王之賜伯禽之受先儒之説有五子曰</span><br/>
<span class='tline' id='l14' data-llen='251:274'>魯之郊禘非禮也周公其衰矣但言魯之郊禘不言成</span><br/>
<span class='tline' id='l15' data-llen='274:297'>玉賜魯郊禘一也明堂位祭統皆出漢儒賜祭之文在</span><br/>
<span class='tline' id='l16' data-llen='297:323'><a onclick="displayPageImage('KR1c0063', 'WYG', '020-1b' );" name="020-1b" class="pb">[020-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='323:346'>漢文分封三王已著其說雖非劉歆之偽竄而實未見</span><br/>
<span class='tline' id='l18' data-llen='346:374'>之經傳<span class='krp-note'>尚書/三傳</span>不可取信二也自伯禽至魯恵公凡二十</span><br/>
<span class='tline' id='l19' data-llen='374:397'>二世始請郊廟平王使史角止之使成王賜魯郊禘在</span><br/>
<span class='tline' id='l20' data-llen='397:422'>恵先公何必請命平王亦安能止之故春秋自𨼆桓莊以</span><br/>
<span class='tline' id='l21' data-llen='422:445'>下並無卜郊卜禘有事於太廟之文而僖公八年後遂</span><br/>
<span class='tline' id='l22' data-llen='445:468'>一一書之可知僭自僖公三也即以詩證之閟宫三章</span><br/>
<span class='tline' id='l23' data-llen='468:491'>首述分封但云錫之山川土田附庸不言賜祭下乃云</span><br/>
<span class='tline' id='l24' data-llen='491:514'>周公之孫荘公之子龍旂承祀明明指出禘始僖公四</span><br/>
<span class='tline' id='l25' data-llen='514:540'><a onclick="displayPageImage('KR1c0063', 'WYG', '020-2a' );" name="020-2a" class="pb">[020-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='540:563'>也如郊禘始自伯禽何以無頌詩貽後而獨有閟宮一</span><br/>
<span class='tline' id='l27' data-llen='563:586'>篇即此可見魯之先公無重祭五也考僖公之前惟閔</span><br/>
<span class='tline' id='l28' data-llen='586:609'>公二年書禘者一乃是吉禘非大禘是賊臣慶父所爲</span><br/>
<span class='tline' id='l29' data-llen='609:632'>正僣亂之漸至僖公遂公言賜祭若固有之僭郊因以</span><br/>
<span class='tline' id='l30' data-llen='632:656'>僭頌詩曰是饗是宜言外豈無微詞㦯曰𨼆公四年初</span><br/>
<span class='tline' id='l31' data-llen='656:680'>獻六羽正是僭郊之始蓋𨼆公於周桓王時業已得請</span><br/>
<span class='tline' id='l32' data-llen='680:703'>而不敢舉行至僖公乃居然行之是亦一説要不得謂</span><br/>
<span class='tline' id='l33' data-llen='703:712'>郊禘始自伯禽也</span><br/>
<span class='tline' id='l34' data-llen='712:738'><a onclick="displayPageImage('KR1c0063', 'WYG', '020-2b' );" name="020-2b" class="pb">[020-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='738:761'>後序謂季孫行父請命於周史克作頌考行父於宣公</span><br/>
<span class='tline' id='l36' data-llen='761:788'>六年始見於經至襄公六年卒左氏稱其相三君<span class='krp-note'>宣成/襄</span></span><br/>
<span class='tline' id='l37' data-llen='788:811'>而無私積若僖公時安有行父適周之事史克即里革</span><br/>
<span class='tline' id='l38' data-llen='811:834'>與行父同時恐請命作頌别有其人而傳訛耳然僖之</span><br/>
<span class='tline' id='l39' data-llen='834:846'>僭郊作頌即此亦是明証</span><br/>
<span class='tline' id='l40' data-llen='846:869'>頌皆祭祀之樂章體荘曲短而魯頌専美其君有似變</span><br/>
<span class='tline' id='l41' data-llen='869:892'>風變雅是頌之變也僖在魯稱賢君而春秋所書如城</span><br/>
<span class='tline' id='l42' data-llen='892:915'>項伐邾取濟西田與夫人姜氏如齊㑹齊侯其失非一</span><br/>
<span class='tline' id='l43' data-llen='915:941'><a onclick="displayPageImage('KR1c0063', 'WYG', '020-3a' );" name="020-3a" class="pb">[020-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='941:952'>而僭郊作頌其罪尤大</span><br/>
<span class='tline' id='l45' data-llen='952:957'>　　駉</span><br/>
<span class='tline' id='l46' data-llen='957:980'>古者天子諸侯皆重牧事宣王中興雅有考牧衞文渡</span><br/>
<span class='tline' id='l47' data-llen='980:1003'>河風美騋牝故詩人即就駉牧以美僖公曰思無邪曰</span><br/>
<span class='tline' id='l48' data-llen='1003:1026'>思無疆猶定之言秉心塞淵即駉牧之用心如是而他</span><br/>
<span class='tline' id='l49' data-llen='1026:1031'>可知矣</span><br/>
<span class='tline' id='l50' data-llen='1031:1054'>季氏本曰詩所叙之馬凡十六種毛公謂諸侯六閑馬</span><br/>
<span class='tline' id='l51' data-llen='1054:1077'>四等首章為良馬二爲戎馬三為田馬四為駑馬考經</span><br/>
<span class='tline' id='l52' data-llen='1077:1103'><a onclick="displayPageImage('KR1c0063', 'WYG', '020-3b' );" name="020-3b" class="pb">[020-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1103:1126'>文不言馬之髙下而皆曰牡至扵車則曰彭彭伾伾繹</span><br/>
<span class='tline' id='l54' data-llen='1126:1149'>繹祛祛皆言其有力而能勝車未見有四等之分也按</span><br/>
<span class='tline' id='l55' data-llen='1149:1172'>三章驒駱駵雒固未即是戎馬若四章之駰驔騢魚益</span><br/>
<span class='tline' id='l56' data-llen='1172:1185'>非駑馬可知彭山之説是也</span><br/>
<span class='tline' id='l57' data-llen='1185:1191'>　　有駜</span><br/>
<span class='tline' id='l58' data-llen='1191:1214'>序曰頌僖公君臣之有道也李迂仲曰僖之賢臣惟季</span><br/>
<span class='tline' id='l59' data-llen='1214:1237'>友臧文仲而已季友不死子般之難文仲有三不仁三</span><br/>
<span class='tline' id='l60' data-llen='1237:1260'>不知安得為有道乎按三章俱君臣燕樂之詞亦不見</span><br/>
<span class='tline' id='l61' data-llen='1260:1286'><a onclick="displayPageImage('KR1c0063', 'WYG', '020-4a' );" name="020-4a" class="pb">[020-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1286:1308'>稱其有道意以僖公重農飬士上下和睦而美之乎</span><br/>
<span class='tline' id='l63' data-llen='1308:1314'>　　泮水</span><br/>
<span class='tline' id='l64' data-llen='1314:1337'>序謂僖公能脩泮宮言外已無餘義采芹采藻小大從</span><br/>
<span class='tline' id='l65' data-llen='1337:1360'>公而匪怒伊教當此學校廢弛之日僖能愛賢育才如</span><br/>
<span class='tline' id='l66' data-llen='1360:1375'>此可謂加人一等但詩多溢美耳</span><br/>
<span class='tline' id='l67' data-llen='1375:1398'>平淮夷一事叙至四章之多考僖公十三年從齊桓㑹</span><br/>
<span class='tline' id='l68' data-llen='1398:1421'>于鹹討淮夷之病杞十六年又從齊桓㑹于淮討淮夷</span><br/>
<span class='tline' id='l69' data-llen='1421:1444'>之病鄫只此二事皆因人成事他無可考所謂獻馘獻</span><br/>
<span class='tline' id='l70' data-llen='1444:1470'><a onclick="displayPageImage('KR1c0063', 'WYG', '020-4b' );" name="020-4b" class="pb">[020-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1470:1493'>囚及元龜象齒等語悉非實録或以末章式固爾猶淮</span><br/>
<span class='tline' id='l72' data-llen='1493:1510'>夷卒獲二句疑為未定之辭益是强説</span><br/>
<span class='tline' id='l73' data-llen='1510:1533'>按詩凡八章首三章美公之脩泮宮者已畢四章美其</span><br/>
<span class='tline' id='l74' data-llen='1533:1556'>允文允武昭假烈祖而曰靡有不孝是美其能紹文武</span><br/>
<span class='tline' id='l75' data-llen='1556:1579'>周公伯禽之業也夫泮宮者伯禽始封于魯之所作非</span><br/>
<span class='tline' id='l76' data-llen='1579:1602'>作自僖公但僖公重修之耳五章首曰明明魯侯既作</span><br/>
<span class='tline' id='l77' data-llen='1602:1625'>泮宮是追叙伯禽始作泮宮甚明然則淮夷卒獲獻馘</span><br/>
<span class='tline' id='l78' data-llen='1625:1648'>獻囚皆叙伯禽之事無疑矣尚書費誓叙曰伯禽宅曲</span><br/>
<span class='tline' id='l79' data-llen='1648:1674'><a onclick="displayPageImage('KR1c0063', 'WYG', '020-5a' );" name="020-5a" class="pb">[020-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1674:1697'>阜淮夷並興東郊不開作費誓其文曰徂茲淮夷徐戎</span><br/>
<span class='tline' id='l81' data-llen='1697:1720'>並興正與作泮宮服淮夷語語印合蓋追述前勛以美</span><br/>
<span class='tline' id='l82' data-llen='1720:1743'>公之能復舊業耳末言懷我好音來獻其琛意僖公時</span><br/>
<span class='tline' id='l83' data-llen='1743:1759'>淮夷尚能脩職備賂而詩特侈言之</span><br/>
<span class='tline' id='l84' data-llen='1759:1765'>　　閟宮</span><br/>
<span class='tline' id='l85' data-llen='1765:1788'>閟宮非姜嫄與閔公廟也詩首言后稷太王繼及文武</span><br/>
<span class='tline' id='l86' data-llen='1788:1811'>以逮文公三章總言龍旂承祀則非一廟可知况下云</span><br/>
<span class='tline' id='l87' data-llen='1811:1834'>春秋匪懈夏而楅衡秋而載甞是時祭也云皇皇后帝</span><br/>
<span class='tline' id='l88' data-llen='1834:1860'><a onclick="displayPageImage('KR1c0063', 'WYG', '020-5b' );" name="020-5b" class="pb">[020-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1860:1883'>皇祖后稷享以騂犠是孟春郊祀也云周公皇祖亦其</span><br/>
<span class='tline' id='l90' data-llen='1883:1906'>福女是祭太祖也其祭非一則廟亦匪一蓋僖公大脩</span><br/>
<span class='tline' id='l91' data-llen='1906:1924'>羣廟故歴舉而美之當從集傳泛指羣廟</span><br/>
<span class='tline' id='l92' data-llen='1924:1947'>顧氏絳曰太王當武丁祖甲之世殷道未衰何從翦商</span><br/>
<span class='tline' id='l93' data-llen='1947:1970'>詩特本王迹所基而侈言之猶泰誓言命我文考肅將</span><br/>
<span class='tline' id='l94' data-llen='1970:1987'>天威康誥言天乃大命文王殪戎殷也</span><br/>
<span class='tline' id='l95' data-llen='1987:2010'>三章自王曰叔父至土田附庸述成王命伯禽之詞自</span><br/>
<span class='tline' id='l96' data-llen='2010:2033'>周公之孫以下言伯禽郊天配祖之事四章自秋而載</span><br/>
<span class='tline' id='l97' data-llen='2033:2059'><a onclick="displayPageImage('KR1c0063', 'WYG', '020-6a' );" name="020-6a" class="pb">[020-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2059:2082'>甞至萬舞洋洋言祭之盡禮自孝孫有慶以下言祭之</span><br/>
<span class='tline' id='l99' data-llen='2082:2105'>獲福可見僣郊實始僖公詩文顯然李迂仲曰春秋書</span><br/>
<span class='tline' id='l100' data-llen='2105:2128'>郊多矣皆譏其僭而詩乃美之左氏曰皇皇后帝皇祖</span><br/>
<span class='tline' id='l101' data-llen='2128:2151'>后稷君子曰禮謂其后稷親而先帝也不知諸侯用郊</span><br/>
<span class='tline' id='l102' data-llen='2151:2174'>禘果可以為禮乎僖三十一年四月四卜郊不從乃免</span><br/>
<span class='tline' id='l103' data-llen='2174:2197'>牲以四月而卜郊卜至於四安在其爲春秋匪懈享祀</span><br/>
<span class='tline' id='l104' data-llen='2197:2221'>不忒也哉安溪詩所曰春秋自𨼆桓以下不書郊知魯</span><br/>
<span class='tline' id='l105' data-llen='2221:2244'>之郊自僖公始其可謂成王之錫周公乎公羊曰魯郊</span><br/>
<span class='tline' id='l106' data-llen='2244:2270'><a onclick="displayPageImage('KR1c0063', 'WYG', '020-6b' );" name="020-6b" class="pb">[020-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2270:2275'>非禮也</span><br/>
<span class='tline' id='l108' data-llen='2275:2298'>龍旂承祀曺氏曰司常言日月為常王建之交龍爲旂</span><br/>
<span class='tline' id='l109' data-llen='2298:2321'>侯建之僖雖僭郊猶以龍旂承祀不建太常甚明乃明</span><br/>
<span class='tline' id='l110' data-llen='2321:2344'>堂位直曰日月之章則又過矣按詩明著此四字言建</span><br/>
<span class='tline' id='l111' data-llen='2344:2367'>龍旂者乃祭上帝而接之曰是饗是宜是美即為諷也</span><br/>
<span class='tline' id='l112' data-llen='2367:2390'>魯之禘與周微異萬氏斯同曰公羊傳於文二年八月</span><br/>
<span class='tline' id='l113' data-llen='2390:2413'>大事于太廟曰大祫也大祫即禘也又曰毁廟之主陳</span><br/>
<span class='tline' id='l114' data-llen='2413:2436'>於太廟未毁廟之主皆升合食於太祖則下及羣祖與</span><br/>
<span class='tline' id='l115' data-llen='2436:2462'><a onclick="displayPageImage('KR1c0063', 'WYG', '020-7a' );" name="020-7a" class="pb">[020-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2462:2485'>天子同推所自出與天子異明堂位言季夏六月以禘</span><br/>
<span class='tline' id='l117' data-llen='2485:2508'>禮祀周公於太廟言禘禮止言周公則不推所出也此</span><br/>
<span class='tline' id='l118' data-llen='2508:2531'>詩既曰周公又曰皇祖朱子曰皇祖羣公也合已祧未</span><br/>
<span class='tline' id='l119' data-llen='2531:2550'>祧之主其為禘可知不言文王不推所出也</span><br/>
<span class='tline' id='l120' data-llen='2550:2573'>集傳曰白牡爲周公之牲騂剛為魯公之牲周公有王</span><br/>
<span class='tline' id='l121' data-llen='2573:2596'>禮故不敢與文武同魯公則無所嫌故曰騂剛羅長源</span><br/>
<span class='tline' id='l122' data-llen='2596:2619'>曰周牛以騂而魯牛以白此明僭郊而自為之制也嚴</span><br/>
<span class='tline' id='l123' data-llen='2619:2642'>氏粲又曰從殷之白所以自比於宋也黄楚望曰禘者</span><br/>
<span class='tline' id='l124' data-llen='2642:2668'><a onclick="displayPageImage('KR1c0063', 'WYG', '020-7b' );" name="020-7b" class="pb">[020-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2668:2691'>殷諸侯之盛禮周公定為不王不禘之法以祫代之成</span><br/>
<span class='tline' id='l126' data-llen='2691:2714'>王以周公有大勛勞故命魯以殷諸侯之禮祀周公以</span><br/>
<span class='tline' id='l127' data-llen='2714:2737'>示不臣之意故牲用白牡白牡者殷牲也騂剛者魯公</span><br/>
<span class='tline' id='l128' data-llen='2737:2760'>之牲也又可見魯公以下皆合食於太廟而禮秩不敢</span><br/>
<span class='tline' id='l129' data-llen='2760:2783'>同於周公若禘於羣公之廟則後世僭之此與嚴氏之</span><br/>
<span class='tline' id='l130' data-llen='2783:2792'>意相似而黄較長</span><br/>
<span class='tline' id='l131' data-llen='2792:2815'>三夀作朋鄭氏謂是三卿或據令妻夀母合成風聲姜</span><br/>
<span class='tline' id='l132' data-llen='2815:2838'>與僖公為三皆非王厚齋曰晉姜鼎銘云保其孫子三</span><br/>
<span class='tline' id='l133' data-llen='2838:2864'><a onclick="displayPageImage('KR1c0063', 'WYG', '020-8a' );" name="020-8a" class="pb">[020-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2864:2881'>夀是利則三壽乃古語也但未知何解</span><br/>
<span class='tline' id='l135' data-llen='2881:2904'>詩中事實惟膺戎狄無考其四年從齊桓伐楚盟召陵</span><br/>
<span class='tline' id='l136' data-llen='2904:2927'>謂之懲荆舒也可邾莒在魯之東而近海世與魯相爭</span><br/>
<span class='tline' id='l137' data-llen='2927:2950'>僖元年敗邾師於偃十月敗莒師于酈二十二年伐邾</span><br/>
<span class='tline' id='l138' data-llen='2950:2973'>取須句謂之荒大東也可徐素服於魯踰鳬繹即至於</span><br/>
<span class='tline' id='l139' data-llen='2973:2996'>徐十四年楚人伐徐公孫敖帥師㑹諸侯救徐是荒徐</span><br/>
<span class='tline' id='l140' data-llen='2996:3019'>宅也徐即南夷而在淮南非及彼南夷乎詩人因公大</span><br/>
<span class='tline' id='l141' data-llen='3019:3042'>祀而先述先公所以保世滋大之由美公能敬承先志</span><br/>
<span class='tline' id='l142' data-llen='3042:3068'><a onclick="displayPageImage('KR1c0063', 'WYG', '020-8b' );" name="020-8b" class="pb">[020-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3068:3091'>克復舊宇至於睂夀未有艾非盡虛詞但不免過於誇</span><br/>
<span class='tline' id='l144' data-llen='3091:3095'>大耳</span><br/>
<span class='tline' id='l145' data-llen='3095:3100'>　商頌</span><br/>
<span class='tline' id='l146' data-llen='3100:3106'>　　總論</span><br/>
<span class='tline' id='l147' data-llen='3106:3129'>國語云正考父校商之名頌十二篇於周太師以那為</span><br/>
<span class='tline' id='l148' data-llen='3129:3152'>首名頌頌之美者周用六代之樂故太帥有之正考父</span><br/>
<span class='tline' id='l149' data-llen='3152:3175'>爲戴公大夫宋自微子至戴公僅十世而禮樂廢壞至</span><br/>
<span class='tline' id='l150' data-llen='3175:3198'>於名頌無存非正考父則不可復問矣夫子取以附魯</span><br/>
<span class='tline' id='l151' data-llen='3198:3224'><a onclick="displayPageImage('KR1c0063', 'WYG', '020-9a' );" name="020-9a" class="pb">[020-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3224:3241'>頌之後斷無刪去七篇之理已詳卷首</span><br/>
<span class='tline' id='l153' data-llen='3241:3264'>商頌之文較周頌反似平易者周人尚臭殷人尚聲尚</span><br/>
<span class='tline' id='l154' data-llen='3264:3287'>聲則音曲寛轉節拍紆徐所以格神明而□幽渺者盖</span><br/>
<span class='tline' id='l155' data-llen='3287:3296'>在乎斯不可不知</span><br/>
<span class='tline' id='l156' data-llen='3296:3319'>商有三宗今唯髙宗中宗而太宗則無三宗皆中興之</span><br/>
<span class='tline' id='l157' data-llen='3319:3336'>主其廟百世不遷必有専頌而軼之矣</span><br/>
<span class='tline' id='l158' data-llen='3336:3341'>　　那</span><br/>
<span class='tline' id='l159' data-llen='3341:3364'>那爲殷人尚聲之証通篇皆言聲樂中間於赫湯孫穆</span><br/>
<span class='tline' id='l160' data-llen='3364:3390'><a onclick="displayPageImage('KR1c0063', 'WYG', '020-9b' );" name="020-9b" class="pb">[020-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3390:3413'>穆厥聲二句尤極分明首曰置我鞉鼓奏鼓簡簡即記</span><br/>
<span class='tline' id='l162' data-llen='3413:3436'>云讙以動衆先鼓以警戒三步以見方乃樂之始作非</span><br/>
<span class='tline' id='l163' data-llen='3436:3459'>如毛氏謂鞉乃樂之成也詩分三節首莭是樂三闋然</span><br/>
<span class='tline' id='l164' data-llen='3459:3482'>後出迎牲求神之事二節牲既入行九獻仍以鞉鼓為</span><br/>
<span class='tline' id='l165' data-llen='3482:3505'>莭第三節是九獻之終金鼓交作而萬舞在庭節次如</span><br/>
<span class='tline' id='l166' data-llen='3505:3508'>繪</span><br/>
<span class='tline' id='l167' data-llen='3508:3531'>㦯曰記所謂尚聲特未迎牲先奏樂耳此詩貫祭之始</span><br/>
<span class='tline' id='l168' data-llen='3531:3554'>終豈是未迎牲之樂且臭味殷豈不重不見烈祖之重</span><br/>
<span class='tline' id='l169' data-llen='3554:3581'><a onclick="displayPageImage('KR1c0063', 'WYG', '020-10a' );" name="020-10a" class="pb">[020-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3581:3605'>言和羹𤣥鳥之重言大糦乎曰臭味之重何論殷周但</span><br/>
<span class='tline' id='l171' data-llen='3605:3628'>殷尤以聲是尚耳就此篇繹之臭味未成先以滌蕩其</span><br/>
<span class='tline' id='l172' data-llen='3628:3651'>聲既成則鞉鼓與管音並作焉而結之以依我磬聲但</span><br/>
<span class='tline' id='l173' data-llen='3651:3666'>言聲不言味非尚聲之明証而何</span><br/>
<span class='tline' id='l174' data-llen='3666:3689'>奏鼓簡簡以下樂之音節至繁詩難悉舉故但以革竹</span><br/>
<span class='tline' id='l175' data-llen='3689:3712'>二音括之而八音之克諧可知既和且平兼衆音而言</span><br/>
<span class='tline' id='l176' data-llen='3712:3720'>非専指鞉鼓也</span><br/>
<span class='tline' id='l177' data-llen='3720:3743'>庸鼓有斁之庸當兼有鐘磬在内周禮鐘有頌鐘笙有</span><br/>
<span class='tline' id='l178' data-llen='3743:3770'><a onclick="displayPageImage('KR1c0063', 'WYG', '020-10b' );" name="020-10b" class="pb">[020-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3770:3788'>頌笙磬亦有頌磬頌即庸也與歌聲相間</span><br/>
<span class='tline' id='l180' data-llen='3788:3811'>周樂之不同於殷者在乎音容莭奏之繁殺不在乎條</span><br/>
<span class='tline' id='l181' data-llen='3811:3834'>理始終之差别故曰周因乎殷禮所損益可知也郊特</span><br/>
<span class='tline' id='l182' data-llen='3834:3857'>牲曰禘有樂而嘗無樂今此詩専言聲而曰顧予烝甞</span><br/>
<span class='tline' id='l183' data-llen='3857:3880'>湯孫之將則殷人秋嘗有樂甚明此其與周異者也若</span><br/>
<span class='tline' id='l184' data-llen='3880:3895'>其作樂之條理大抵無甚懸殊耳</span><br/>
<span class='tline' id='l185' data-llen='3895:3901'>　　烈祖</span><br/>
<span class='tline' id='l186' data-llen='3901:3924'>此序以為祀中宗之詩其首稱烈祖毛傳無明文鄭氏</span><br/>
<span class='tline' id='l187' data-llen='3924:3951'><a onclick="displayPageImage('KR1c0063', 'WYG', '020-11a' );" name="020-11a" class="pb">[020-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3951:3974'>謂指成湯其下及爾斯所之所指主祭之時王歐陽公</span><br/>
<span class='tline' id='l189' data-llen='3974:3997'>謂烈祖自太甲至紂皆是詩云烈祖即指中宗及爾斯</span><br/>
<span class='tline' id='l190' data-llen='3997:4020'>所指助祭言其説與鄭不同盖以中宗為殷三宗之一</span><br/>
<span class='tline' id='l191' data-llen='4020:4043'>功烈頗盛其稱為祖者如丙以甲爲祖戊又以丙為祖</span><br/>
<span class='tline' id='l192' data-llen='4043:4066'>也此於烈祖為創解而要皆爲祀中宗之詩夫中宗爲</span><br/>
<span class='tline' id='l193' data-llen='4066:4089'>湯之四世孫有桑糓之異復興商業其廟百世不遷特</span><br/>
<span class='tline' id='l194' data-llen='4089:4112'>祀固宜但詩無明文可據而奏假思成等句又與烈祖</span><br/>
<span class='tline' id='l195' data-llen='4112:4135'>同是以朱子改為祀成湯之樂而諸家多執序説不從</span><br/>
<span class='tline' id='l196' data-llen='4135:4162'><a onclick="displayPageImage('KR1c0063', 'WYG', '020-11b' );" name="020-11b" class="pb">[020-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4162:4185'>今按那主聲樂此主臭味那無祈福祝嘏此言豐穰降</span><br/>
<span class='tline' id='l198' data-llen='4185:4208'>康似那為迎牲之詩此乃迎牲後獻神之詩朱子改此</span><br/>
<span class='tline' id='l199' data-llen='4208:4214'>非無故也</span><br/>
<span class='tline' id='l200' data-llen='4214:4237'>和羮鉶羮也晏子曰水火醯醢鹽梅以烹魚肉宰夫和</span><br/>
<span class='tline' id='l201' data-llen='4237:4260'>之齊之以味濟其不及以洩其過君子食之以平其心</span><br/>
<span class='tline' id='l202' data-llen='4260:4283'>是和羮也詩記曰儀禮載祭祀燕享毎始言羮定盖以</span><br/>
<span class='tline' id='l203' data-llen='4283:4306'>羮熟為莭然後行禮即戒平之謂按禮曰納牲詔于庭</span><br/>
<span class='tline' id='l204' data-llen='4306:4329'>血毛詔於室羮定詔於堂是羮定在納牲啟毛之後也</span><br/>
<span class='tline' id='l205' data-llen='4329:4356'><a onclick="displayPageImage('KR1c0063', 'WYG', '020-12a' );" name="020-12a" class="pb">[020-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4356:4379'>既戒既平在行禮之先而詔羮則在薦熟之時於禮為</span><br/>
<span class='tline' id='l207' data-llen='4379:4383'>五獻</span><br/>
<span class='tline' id='l208' data-llen='4383:4406'>清酤者祼神之清酒載設也殷人先合樂以求神於陽</span><br/>
<span class='tline' id='l209' data-llen='4406:4429'>而後迎牲迎牲而後祼非如周之祭先祼地以求神於</span><br/>
<span class='tline' id='l210' data-llen='4429:4452'>陰而後迎牲也蓋聲陽也味陰也孔氏曰殷周之禮先</span><br/>
<span class='tline' id='l211' data-llen='4452:4475'>後雖異而作樂行祼相去亦無㡬是知殷祭亦未甞不</span><br/>
<span class='tline' id='l212' data-llen='4475:4497'>祼故曰既載清酤是祼也曰賚我思成是祼在後也</span><br/>
<span class='tline' id='l213' data-llen='4497:4504'>　　𤣥鳥</span><br/>
<span class='tline' id='l214' data-llen='4504:4531'><a onclick="displayPageImage('KR1c0063', 'WYG', '020-12b' );" name="020-12b" class="pb">[020-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4531:4554'>序祀髙宗明見詩文朱子乃以武丁孫子為武丁主祭</span><br/>
<span class='tline' id='l216' data-llen='4554:4577'>之稱則是祀祖庚矣考祖庚之有武功不見書傳而武</span><br/>
<span class='tline' id='l217' data-llen='4577:4592'>丁非商家世襲之號是不可從也</span><br/>
<span class='tline' id='l218' data-llen='4592:4616'>首曰天命𤣥鳥降而生商雖無吞卵之文而顯有降命</span><br/>
<span class='tline' id='l219' data-llen='4616:4639'>之語故愚以為吞卵流娀事或有之但不過聖人降生</span><br/>
<span class='tline' id='l220' data-llen='4639:4661'>之祥耳簡狄吞卵自仍進御而生契詳見生民之詩</span><br/>
<span class='tline' id='l221' data-llen='4661:4684'>方命二句直就武丁説起言商自正域四方以後至中</span><br/>
<span class='tline' id='l222' data-llen='4684:4707'>葉而微矣武丁既立乃班四方之命於羣后奄有九有</span><br/>
<span class='tline' id='l223' data-llen='4707:4734'><a onclick="displayPageImage('KR1c0063', 'WYG', '020-13a' );" name="020-13a" class="pb">[020-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4734:4757'>商之先后所以受命不殆者在武丁之為孫子克紹前</span><br/>
<span class='tline' id='l225' data-llen='4757:4773'>烈也稱武丁者在廟則名商尚質也</span><br/>
<span class='tline' id='l226' data-llen='4773:4796'>武丁之為孫子遵武王之遺業任天下之艱鉅其德靡</span><br/>
<span class='tline' id='l227' data-llen='4796:4819'>所不勝是以諸侯賔服威徳逺加而奉黍稷以來助祭</span><br/>
<span class='tline' id='l228' data-llen='4819:4832'>者在廟之濟蹌如是其盛也</span><br/>
<span class='tline' id='l229' data-llen='4832:4855'>邦畿千里三句承武王靡不勝言之言武丁中興之功</span><br/>
<span class='tline' id='l230' data-llen='4855:4878'>與武湯之正域四方無異今日之祭四海來假由景山</span><br/>
<span class='tline' id='l231' data-llen='4878:4901'>四周之大河以至皇都可卜殷之受命咸宜雖百世未</span><br/>
<span class='tline' id='l232' data-llen='4901:4928'><a onclick="displayPageImage('KR1c0063', 'WYG', '020-13b' );" name="020-13b" class="pb">[020-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4928:4932'>艾也</span><br/>
<span class='tline' id='l234' data-llen='4932:4938'>　　長發</span><br/>
<span class='tline' id='l235' data-llen='4938:4961'>序曰長發大禘也朱子承趙伯循解大傳之誤謂配唯</span><br/>
<span class='tline' id='l236' data-llen='4961:4984'>始祖一人不及羣祖詩中兼及相土明非大禘因改是</span><br/>
<span class='tline' id='l237' data-llen='4984:5007'>詩為大祫今詳考唐宋元明諸儒禘祫不同之説而折</span><br/>
<span class='tline' id='l238' data-llen='5007:5030'>衷之知禘祫本無二祭禘非單祭始祖不及羣祖而序</span><br/>
<span class='tline' id='l239' data-llen='5030:5036'>不可易也</span><br/>
<span class='tline' id='l240' data-llen='5036:5059'>按禮大傳及喪小記皆曰禮不王不禘大傳不王不禘</span><br/>
<span class='tline' id='l241' data-llen='5059:5086'><a onclick="displayPageImage('KR1c0063', 'WYG', '020-14a' );" name="020-14a" class="pb">[020-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5086:5109'>下接言之曰王者禘其祖之所自出以其祖配之諸侯</span><br/>
<span class='tline' id='l243' data-llen='5109:5132'>及其太祖大夫士有大事省扵其君干祫及其高祖馬</span><br/>
<span class='tline' id='l244' data-llen='5132:5155'>端臨謂禮文止言一祭是也天子及其祖之所自出諸</span><br/>
<span class='tline' id='l245' data-llen='5155:5178'>侯祭止太祖大夫士見知於君許之祫則干祫及其髙</span><br/>
<span class='tline' id='l246' data-llen='5178:5201'>祖共是合祭祖宗但所及有逺近耳盖天子五年之殷</span><br/>
<span class='tline' id='l247' data-llen='5201:5224'>祭謂之大禘其禮獨隆諸侯無大禘合祭祖宗但可謂</span><br/>
<span class='tline' id='l248' data-llen='5224:5247'>之祫不可謂之禘趙氏泥於祖之所自出一語遂謂配</span><br/>
<span class='tline' id='l249' data-llen='5247:5270'>惟始祖一人不及羣祖不知始祖以下皆祖也記曰以</span><br/>
<span class='tline' id='l250' data-llen='5270:5297'><a onclick="displayPageImage('KR1c0063', 'WYG', '020-14b' );" name="020-14b" class="pb">[020-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5297:5320'>祖配之不包有羣祖乎長發之合祭祖宗正是大禘非</span><br/>
<span class='tline' id='l252' data-llen='5320:5343'>大禘之外别有大祫也自朱子誤信趙氏以之注論語</span><br/>
<span class='tline' id='l253' data-llen='5343:5366'>並因之以改序而楊信齋諸人推廣其意附㑹禮文以</span><br/>
<span class='tline' id='l254' data-llen='5366:5389'>成其是謂禘為大祭不與祫混皆與禮不合也且夫祫</span><br/>
<span class='tline' id='l255' data-llen='5389:5412'>禘何以本無二祭也禘非王者不舉祭法曰夏后氏禘</span><br/>
<span class='tline' id='l256' data-llen='5412:5435'>嚳而郊冥國語曰有虞氏禘黄帝而祖顓頊其制盖始</span><br/>
<span class='tline' id='l257' data-llen='5435:5458'>於有虞而三代因之爾雅曰禘大祭也即公羊傳所謂</span><br/>
<span class='tline' id='l258' data-llen='5458:5482'>五年殷祭是也合毁廟未毁廟之主皆升合食於太廟是</span><br/>
<span class='tline' id='l259' data-llen='5482:5509'><a onclick="displayPageImage('KR1c0063', 'WYG', '020-15a' );" name="020-15a" class="pb">[020-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5509:5532'>之謂禘其文從示從帝盖帝祭之稱又以審視昭穆為</span><br/>
<span class='tline' id='l261' data-llen='5532:5555'>義也若夫祫之爲祭於經不數見自大傳大夫士干祫</span><br/>
<span class='tline' id='l262' data-llen='5555:5578'>外唯曾子問有祫祭於祖王制有祫甞祫烝之文乃是</span><br/>
<span class='tline' id='l263' data-llen='5578:5601'>時祭時祭亦合祭羣廟所以謂之祫其他别無祫祭而</span><br/>
<span class='tline' id='l264' data-llen='5601:5624'>春秋文二年有事於太廟公羊獨曰大事者何大祫也</span><br/>
<span class='tline' id='l265' data-llen='5624:5647'>而大祫之名始見于是禮緯有三年一祫五年一禘之</span><br/>
<span class='tline' id='l266' data-llen='5647:5670'>語韋元成遂誤解公羊謂五年而再殷祭一禘一祫漢</span><br/>
<span class='tline' id='l267' data-llen='5670:5693'>光武詔問羣臣禘祫之禮張純即據緯書以對康成篤</span><br/>
<span class='tline' id='l268' data-llen='5693:5720'><a onclick="displayPageImage('KR1c0063', 'WYG', '020-15b' );" name="020-15b" class="pb">[020-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5720:5743'>信緯書遂謂祫大禘小王肅張融孔晁諸人又謂祫小</span><br/>
<span class='tline' id='l270' data-llen='5743:5766'>禘大聚訟紛如而禘祫分以爲二矣不知公羊氏解大</span><br/>
<span class='tline' id='l271' data-llen='5766:5789'>事為大祫者以禘之合祭為特大特發一義以補諸經</span><br/>
<span class='tline' id='l272' data-llen='5789:5812'>所未及耳祫之文從示從合凡合祭皆謂之祫通於上</span><br/>
<span class='tline' id='l273' data-llen='5812:5835'>下故大夫士亦可干祫及其髙祖也孔潁達曰取其序</span><br/>
<span class='tline' id='l274' data-llen='5835:5858'>昭穆謂之禘取其合羣祖謂之祫杜預以左傳無大祫</span><br/>
<span class='tline' id='l275' data-llen='5858:5881'>因以經之大事即為禘孔氏又曰祫即禘也皆不易之</span><br/>
<span class='tline' id='l276' data-llen='5881:5904'>論也夫祭不欲數數則煩煩則不敬古者日有祭月有</span><br/>
<span class='tline' id='l277' data-llen='5904:5931'><a onclick="displayPageImage('KR1c0063', 'WYG', '020-16a' );" name="020-16a" class="pb">[020-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5931:5954'>享時有類嵗有祀可謂勤矣若三年一祫五年又一禘</span><br/>
<span class='tline' id='l279' data-llen='5954:5977'>不且煩數而非所以敬祖乎漢元帝始創爲五年祫祭</span><br/>
<span class='tline' id='l280' data-llen='5977:6000'>而不行禘禮司馬彪謂即禘祭章懷太子亦云祫即是</span><br/>
<span class='tline' id='l281' data-llen='6000:6023'>禘然則禘不當改爲祫明矣長發之詩决當從序不當</span><br/>
<span class='tline' id='l282' data-llen='6023:6031'>從朱為大祫也</span><br/>
<span class='tline' id='l283' data-llen='6031:6054'>禘祭有混於大禘者二人主免喪即吉致新主入太廟</span><br/>
<span class='tline' id='l284' data-llen='6054:6077'>而逺主當遷入祧廟因大祭而審昭穆之序謂之吉禘</span><br/>
<span class='tline' id='l285' data-llen='6077:6100'>三年即吉而行之如春秋閔公二年書吉禘于莊公是</span><br/>
<span class='tline' id='l286' data-llen='6100:6127'><a onclick="displayPageImage('KR1c0063', 'WYG', '020-16b' );" name="020-16b" class="pb">[020-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6127:6150'>也或疑禮無吉禘明文閔之禫祭適當時禘之期故合</span><br/>
<span class='tline' id='l288' data-llen='6150:6173'>兩祭為一耳不知閔之吉禘喪服猶未闋也春秋所以</span><br/>
<span class='tline' id='l289' data-llen='6173:6196'>譏之而書於經况竹書紀年稱康王三年吉禘於先王</span><br/>
<span class='tline' id='l290' data-llen='6196:6219'>顯然可証且雍非吉禘之詩乎一也天子諸侯四時之</span><br/>
<span class='tline' id='l291' data-llen='6219:6242'>祭春曰礿夏曰禘秋曰嘗冬曰烝謂之時禘散見於禮</span><br/>
<span class='tline' id='l292' data-llen='6242:6265'>文及春秋者非一如春秋昭十五年春禘於襄公定八</span><br/>
<span class='tline' id='l293' data-llen='6265:6288'>年冬禘於僖公皆時禘也鄭康成謂王制所言是殷禮</span><br/>
<span class='tline' id='l294' data-llen='6288:6311'>若周之時祭改夏禘爲祠矣故詩曰禴祠烝嘗也按郊</span><br/>
<span class='tline' id='l295' data-llen='6311:6338'><a onclick="displayPageImage('KR1c0063', 'WYG', '020-17a' );" name="020-17a" class="pb">[020-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6338:6361'>特牲亦曰春禘而秋甞鄭指爲殷禮並無明証若春秋</span><br/>
<span class='tline' id='l297' data-llen='6361:6384'>定公冬烝于僖公何以云冬禘乎似礿祠烝甞通可名</span><br/>
<span class='tline' id='l298' data-llen='6384:6407'>之曰禘故曰時禘二也吉禘時禘皆兼羣廟雖俱名曰</span><br/>
<span class='tline' id='l299' data-llen='6407:6430'>禘而其禮皆殺於大禘毛竒齡曰吉禘亦稱吉祫公羊</span><br/>
<span class='tline' id='l300' data-llen='6430:6454'>曰大事者何大祫也商頌𤣥鳥注曰祀者祫也其義一</span><br/>
<span class='tline' id='l301' data-llen='6454:6477'>也時禘亦稱時祫主制天子犆礿祫禘祫嘗祫烝諸侯</span><br/>
<span class='tline' id='l302' data-llen='6477:6500'>礿犆禘一犆一祫甞祫烝祫犆者特也天子以春礿為</span><br/>
<span class='tline' id='l303' data-llen='6500:6523'>特祭而禘嘗烝皆合祭諸侯不然礿固特祭而禘則一</span><br/>
<span class='tline' id='l304' data-llen='6523:6550'><a onclick="displayPageImage('KR1c0063', 'WYG', '020-17b' );" name="020-17b" class="pb">[020-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6550:6573'>年特一年祫是時即爲祫非時之外又别有祫也是故</span><br/>
<span class='tline' id='l306' data-llen='6573:6596'>大禘非吉禘時禘可得混也近時四明萬充宗著學禮</span><br/>
<span class='tline' id='l307' data-llen='6596:6619'>質疑其辨禘祫為一事尤極詳明但斷以大禘即爲時</span><br/>
<span class='tline' id='l308' data-llen='6619:6642'>禘博引經傳而不顧其是否亦足悮人故為之辨而附</span><br/>
<span class='tline' id='l309' data-llen='6642:6646'>於後</span><br/>
<span class='tline' id='l310' data-llen='6646:6669'>萬氏曰大禘即時禘也大傳喪小記所言不王不禘皆</span><br/>
<span class='tline' id='l311' data-llen='6669:6692'>指時禘不但禮文並無吉禘亦並無大禘可証凡禘歲</span><br/>
<span class='tline' id='l312' data-llen='6692:6715'>舉必以午月蓋夏祭之禘乃時祭中最大之禮春秋一</span><br/>
<span class='tline' id='l313' data-llen='6715:6742'><a onclick="displayPageImage('KR1c0063', 'WYG', '020-18a' );" name="020-18a" class="pb">[020-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6742:6765'>一可證也其説凡數千言不可悉載夫時祭乃毎嵗之</span><br/>
<span class='tline' id='l315' data-llen='6765:6788'>常祭大禘乃五年之大典今謂天子無大禘而但有時</span><br/>
<span class='tline' id='l316' data-llen='6788:6811'>禘舉經傳一掃而空之以辯博文其武斷悞人甚矣按</span><br/>
<span class='tline' id='l317' data-llen='6811:6834'>祭統曰夏祭曰禘時陽盛也其取義不過如此今以不</span><br/>
<span class='tline' id='l318' data-llen='6834:6857'>王不禘為不王不作時陽之祭可乎古者諸侯時祭亦</span><br/>
<span class='tline' id='l319' data-llen='6857:6880'>名爲禘王制曰諸侯礿則不禘禘則不甞又曰諸侯礿</span><br/>
<span class='tline' id='l320' data-llen='6880:6903'>犆禘一犆一祫是也豈諸侯與王者之重祭同乎記何</span><br/>
<span class='tline' id='l321' data-llen='6903:6926'>以云不王不禘乎大禘惟魯僭行他國未見妄干唯時</span><br/>
<span class='tline' id='l322' data-llen='6926:6953'><a onclick="displayPageImage('KR1c0063', 'WYG', '020-18b' );" name="020-18b" class="pb">[020-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6953:6976'>禘通於侯國若時禘即是大禘則魯僖非僭矣非背傳</span><br/>
<span class='tline' id='l324' data-llen='6976:6999'>且以背經乎萬氏特以中庸言禘甞之義與郊社對舉</span><br/>
<span class='tline' id='l325' data-llen='6999:7022'>取以為時禘即大禘之証不知中庸以禘甞對郊社者</span><br/>
<span class='tline' id='l326' data-llen='7022:7045'>承上文脩其祖廟三節皆指時祭而言也執其偏謬欲</span><br/>
<span class='tline' id='l327' data-llen='7045:7062'>以改古王之盛典願學者毋信其謬也</span><br/>
<span class='tline' id='l328' data-llen='7062:7085'>詩首云有娀方將帝立子生商是禘所自出之帝也曰</span><br/>
<span class='tline' id='l329' data-llen='7085:7108'>相土烈烈海外有截相土是昭明之子契之孫自契至</span><br/>
<span class='tline' id='l330' data-llen='7108:7135'>湯凡十四世<span class='krp-note'>國/語</span>此詩作於湯崩之後是相土早為毁廟</span><br/>
<span class='tline' id='l331' data-llen='7135:7162'><a onclick="displayPageImage('KR1c0063', 'WYG', '020-19a' );" name="020-19a" class="pb">[020-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7162:7185'>之主而合祭於廟此合毁廟未毁廟之主皆升合食於</span><br/>
<span class='tline' id='l333' data-llen='7185:7208'>太廟也末章實維阿衡實左右商王此大禘之時功臣</span><br/>
<span class='tline' id='l334' data-llen='7208:7231'>與祭盤庚所云兹予大享于先王爾祖其從與享之是</span><br/>
<span class='tline' id='l335' data-llen='7231:7234'>也</span><br/>
<span class='tline' id='l336' data-llen='7234:7257'>契與禹同為堯臣而詩曰禹敷下土方有娀方將者言</span><br/>
<span class='tline' id='l337' data-llen='7257:7280'>司徒之命在禹平水土之後乃推言契受命之始也或</span><br/>
<span class='tline' id='l338' data-llen='7280:7303'>云禹既平水土是時有娀方大乃立其女而生契不但</span><br/>
<span class='tline' id='l339' data-llen='7303:7320'>年分相去甚逺似契為堯所生之子矣</span><br/>
<span class='tline' id='l340' data-llen='7320:7347'><a onclick="displayPageImage('KR1c0063', 'WYG', '020-19b' );" name="020-19b" class="pb">[020-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7347:7371'>𤣥王桓撥毛傳桓大也撥治也言五品不遜百姓不親</span><br/>
<span class='tline' id='l342' data-llen='7371:7391'>契為司徒而大治之而大國小國皆達其道也</span><br/>
<span class='tline' id='l343' data-llen='7391:7414'>幅員既長員與圓同詩緝曰自其直方言之曰幅自其</span><br/>
<span class='tline' id='l344' data-llen='7414:7437'>周圍言之曰員有娀方將言簡狄方將往為帝嚳之妃</span><br/>
<span class='tline' id='l345' data-llen='7437:7450'>天已立子氏之姓而生商矣</span><br/>
<span class='tline' id='l346' data-llen='7450:7473'>帝命不違至于湯齊齊集也日躋者日新又新也上帝</span><br/>
<span class='tline' id='l347' data-llen='7473:7496'>是祗正聖敬日躋之實帝命式于九圍惟民歸于一徳</span><br/>
<span class='tline' id='l348' data-llen='7496:7519'>也不競不絿不剛不柔允執厥中也小球大球大國小</span><br/>
<span class='tline' id='l349' data-llen='7519:7546'><a onclick="displayPageImage('KR1c0063', 'WYG', '020-20a' );" name="020-20a" class="pb">[020-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7546:7569'>國所執之瑞綴旒以喩諸侯之心如旌旗之旒綴之於</span><br/>
<span class='tline' id='l351' data-llen='7569:7601'>縿也<span class='krp-note'>旂之下垂者爲旒/衆旒所著為縿</span>小共大共惟正之供駿大厖厚</span><br/>
<span class='tline' id='l352' data-llen='7601:7621'>也為下國大其恩澤薄取於下而不傷其財也</span><br/>
<span class='tline' id='l353' data-llen='7621:7627'>　　殷武</span><br/>
<span class='tline' id='l354' data-llen='7627:7650'>高宗當帝乙之世親盡當祧以中興功髙百世不遷此</span><br/>
<span class='tline' id='l355' data-llen='7650:7661'>新廟既成而祀之樂歌</span><br/>
<span class='tline' id='l356' data-llen='7661:7684'>易曰高宗伐鬼方三年克之古注謂即荆楚盖南人尚</span><br/>
<span class='tline' id='l357' data-llen='7684:7707'>鬼故曰鬼方也意其負固阻兵三年中伐非一次非竟</span><br/>
<span class='tline' id='l358' data-llen='7707:7734'><a onclick="displayPageImage('KR1c0063', 'WYG', '020-20b' );" name="020-20b" class="pb">[020-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7734:7757'>頓兵三戴也此其㝡後蕩平之舉耳百濮羣蠻之地林</span><br/>
<span class='tline' id='l360' data-llen='7757:7780'>莽深菁其人隨服隨叛非窮其巢穴不足以安反側故</span><br/>
<span class='tline' id='l361' data-llen='7780:7791'>必冞入其阻以彰撻伐</span><br/>
<span class='tline' id='l362' data-llen='7791:7814'>來享來王享入貢也王來朝也非近者以時聘享逺者</span><br/>
<span class='tline' id='l363' data-llen='7814:7837'>亦来終王之謂孔疏曰逺夷父死子繼及嗣王即位乃</span><br/>
<span class='tline' id='l364' data-llen='7837:7860'>來朝於王其非來朝之日凡遇嵗貢則有貢獻盖待戎</span><br/>
<span class='tline' id='l365' data-llen='7860:7877'>狄之禮當如此亦不必以要荒分二等</span><br/>
<span class='tline' id='l366' data-llen='7877:7900'>三章舉天命以柔人謂天既命爾衆君設此都邑于禹</span><br/>
<span class='tline' id='l367' data-llen='7900:7927'><a onclick="displayPageImage('KR1c0063', 'WYG', '020-21a' );" name="020-21a" class="pb">[020-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7927:7950'>所厎績之所必時以自戒嵗時來脩朝貢謂天其庶勿</span><br/>
<span class='tline' id='l369' data-llen='7950:7973'>予我以禍適乎爾於稼穡之事尤當盡心匪懈此正天</span><br/>
<span class='tline' id='l370' data-llen='7973:7984'>所以命爾以主民者也</span><br/>
<span class='tline' id='l371' data-llen='7984:8007'>寢廟之成非高宗之脩之也此所重在徳威之逺服與</span><br/>
<span class='tline' id='l372' data-llen='8007:8030'>閟宫不同集傳謂立高宗百世不遷之廟據史記也方</span><br/>
<span class='tline' id='l373' data-llen='8030:8038'>是祀髙宗之詩</span><br/>
<span class='tline' id='l374' data-llen='8038:8041'>　</span><br/>
<span class='tline' id='l375' data-llen='8041:8044'>　</span><br/>
<span class='tline' id='l376' data-llen='8044:8071'><a onclick="displayPageImage('KR1c0063', 'WYG', '020-21b' );" name="020-21b" class="pb">[020-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8071:8074'>　</span><br/>
<span class='tline' id='l378' data-llen='8074:8077'>　</span><br/>
<span class='tline' id='l379' data-llen='8077:8080'>　</span><br/>
<span class='tline' id='l380' data-llen='8080:8083'>　</span><br/>
<span class='tline' id='l381' data-llen='8083:8086'>　</span><br/>
<span class='tline' id='l382' data-llen='8086:8089'>　</span><br/>
<span class='tline' id='l383' data-llen='8089:8092'>　</span><br/>
<span class='tline' id='l384' data-llen='8092:8100'>　詩瀋卷二十</span><br/>
</p>
<p><br/>
</p>
  </div>
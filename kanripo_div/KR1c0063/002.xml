<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1c0063', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:187'>欽定四庫全書</span><br/>
<span class='tline' id='l9' data-llen='187:194'>　詩瀋巻二</span><br/>
<span class='tline' id='l10' data-llen='194:215'>　　　　　　　　　　桞州府知府范家相撰</span><br/>
<span class='tline' id='l11' data-llen='215:221'>　總論下</span><br/>
<span class='tline' id='l12' data-llen='221:227'>　　荀子</span><br/>
<span class='tline' id='l13' data-llen='227:250'>古儒者之名盛於始而替於後者在漢莫如揚䧺在周</span><br/>
<span class='tline' id='l14' data-llen='250:273'>莫如苟子實則荀非揚比也古禮多傳於荀如勸學三</span><br/>
<span class='tline' id='l15' data-llen='273:296'>年問等篇幾於有大醇而無小疵矣而傳詩之功尤莫</span><br/>
<span class='tline' id='l16' data-llen='296:322'><a onclick="displayPageImage('KR1c0063', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='322:345'>大於聖門魯申公少從楚元王事浮丘伯學詩而浮丘</span><br/>
<span class='tline' id='l18' data-llen='345:368'>伯受詩於荀子毛萇之學受之毛亨而亨亦受之荀子</span><br/>
<span class='tline' id='l19' data-llen='368:391'>惟齊韓不知所傳先儒謂韓之外傳引荀最多疑其亦</span><br/>
<span class='tline' id='l20' data-llen='391:414'>出於荀而齊詩亦可知矣漢志言三百篇邅秦而存者</span><br/>
<span class='tline' id='l21' data-llen='414:437'>以諷誦不徒在竹帛也然四家之外不聞别有詩家設</span><br/>
<span class='tline' id='l22' data-llen='437:460'>非荀門弟子則詩之存否殆未可知後學何由得而諷</span><br/>
<span class='tline' id='l23' data-llen='460:483'>誦之乎太史公曰威宣之際孟子孫卿咸道夫子之業</span><br/>
<span class='tline' id='l24' data-llen='483:506'>潤色之以學顯於當時葢孟荀並稱由來已久自性惡</span><br/>
<span class='tline' id='l25' data-llen='506:532'><a onclick="displayPageImage('KR1c0063', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='532:555'>之說與孟子牴牾而眉山蘇氏文致此語謂李斯學於</span><br/>
<span class='tline' id='l27' data-llen='555:578'>荀子因弟子而傅成師罪豈為定論夫性惡之論意在</span><br/>
<span class='tline' id='l28' data-llen='578:601'>勸人復善以警人之暴棄雖有違於性善之㫖尚無背</span><br/>
<span class='tline' id='l29' data-llen='601:624'>於道義之歸但不免矯枉過正耳若非十二子一篇韓</span><br/>
<span class='tline' id='l30' data-llen='624:647'>詩外傳止云十子並無子思孟子此出其門人之偽作</span><br/>
<span class='tline' id='l31' data-llen='647:670'>無疑宋王伯厚辨之審矣予竊怪學者日誦詩而不知</span><br/>
<span class='tline' id='l32' data-llen='670:694'>傳詩之人何異於日衣布帛而不知藝麻𣗳桑之有自</span><br/>
<span class='tline' id='l33' data-llen='694:704'>不禁深為古人嘆也</span><br/>
<span class='tline' id='l34' data-llen='704:730'><a onclick="displayPageImage('KR1c0063', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='730:736'>　　魯詩</span><br/>
<span class='tline' id='l36' data-llen='736:759'>六經之出詩為最先四詩之出魯為最先漢志魯申公</span><br/>
<span class='tline' id='l37' data-llen='759:782'>為詩訓故而齊轅固燕韓生皆為之傳或取春秋采雜</span><br/>
<span class='tline' id='l38' data-llen='782:805'>說咸非其本義與不得已魯最為近之葢當時最尚魯</span><br/>
<span class='tline' id='l39' data-llen='805:828'>詩矣朱彛尊曰蔡邕書石經從魯詩其獨斷所載周頌</span><br/>
<span class='tline' id='l40' data-llen='828:851'>三十一篇序與毛略同惟劉向新序說苑及列女傳載</span><br/>
<span class='tline' id='l41' data-llen='851:874'>國風序說與毛大異疑四家之序惟風有别而雅頌則</span><br/>
<span class='tline' id='l42' data-llen='874:897'>同然魯詩亡於西普乆矣序之與毛同異未可盡以劉</span><br/>
<span class='tline' id='l43' data-llen='897:923'><a onclick="displayPageImage('KR1c0063', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='923:965'>向之說定也<span class='krp-note'>朱氏以劉向所述皆魯詩本之王厚齋以/向乃元王後必當守其家學也然儒林傳</span></span><br/>
<span class='tline' id='l45' data-llen='965:1012'><span class='krp-note'>不言向說詩之自葢向之學極博又篤好左氏傳其於/魯詩不無出入故新序所載黍離之說先儒疑是齊詩</span></span><br/>
<span class='tline' id='l46' data-llen='1012:1038'><span class='krp-note'>也/</span>申公弟子一時極盛諸家皆莫之及如孔安國周霸</span><br/>
<span class='tline' id='l47' data-llen='1038:1061'>魯賜諸人皆成名儒最後張唐許褚亦為學者宗仰乃</span><br/>
<span class='tline' id='l48' data-llen='1061:1084'>傳至西普而忽亡者班固早言之矣曰與不得已魯最</span><br/>
<span class='tline' id='l49' data-llen='1084:1107'>為近之與不得已者不足之詞也毛傳行而魯為之掩</span><br/>
<span class='tline' id='l50' data-llen='1107:1110'>矣</span><br/>
<span class='tline' id='l51' data-llen='1110:1133'>漢楚元王傳云申公始為詩傳號為魯詩元王亦次之</span><br/>
<span class='tline' id='l52' data-llen='1133:1159'><a onclick="displayPageImage('KR1c0063', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1159:1182'>詩傳師古曰凡言傳者為之觧說若今毛公詩傳是也</span><br/>
<span class='tline' id='l54' data-llen='1182:1205'>而申公本傳則云申公獨以詩為訓故以教無傳疑者</span><br/>
<span class='tline' id='l55' data-llen='1205:1228'>則闕弗傳師古曰口說其㫖不為解說之傳二者不同</span><br/>
<span class='tline' id='l56' data-llen='1228:1245'>疑申公本不作傳其傳皆弟子所作也</span><br/>
<span class='tline' id='l57' data-llen='1245:1251'>　　齊詩</span><br/>
<span class='tline' id='l58' data-llen='1251:1274'>齊詩之出漢書不詳所自觀其與黄生争湯武之受命</span><br/>
<span class='tline' id='l59' data-llen='1274:1298'>對竇太后之論黄老責公孫𢎞之無曲學皆辭嚴義正</span><br/>
<span class='tline' id='l60' data-llen='1298:1321'>則其傳受之不苟大概可知其弟子如后蒼蕭望之匡</span><br/>
<span class='tline' id='l61' data-llen='1321:1347'><a onclick="displayPageImage('KR1c0063', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1347:1370'>衡翼奉師丹諸人尤極一時之盛而蕭匡起家至丞相</span><br/>
<span class='tline' id='l63' data-llen='1370:1393'>至後漢陳元方猶祖其學乃與魯詩俱亡於西普即軼</span><br/>
<span class='tline' id='l64' data-llen='1393:1416'>說亦少留傳者或疑翼奉好言隂陽意齊詩舛駁甚於</span><br/>
<span class='tline' id='l65' data-llen='1416:1439'>魯韓不知此非轅固生之咎也觀匡衡政事得失疏引</span><br/>
<span class='tline' id='l66' data-llen='1439:1461'>闗雎一詩言后妃夫人之徳與毛無異可見一斑矣</span><br/>
<span class='tline' id='l67' data-llen='1461:1467'>　　韓詩</span><br/>
<span class='tline' id='l68' data-llen='1467:1490'>韓詩不詳所自其書有韓故韓說内傳外傳四種本傳</span><br/>
<span class='tline' id='l69' data-llen='1490:1513'>稱嬰推詩人之意作内外傳數萬言則皆嬰之自作也</span><br/>
<span class='tline' id='l70' data-llen='1513:1539'><a onclick="displayPageImage('KR1c0063', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1539:1562'>班氏謂韓詩頗與齊魯間殊其歸則一然當時頗不甚</span><br/>
<span class='tline' id='l72' data-llen='1562:1585'>行其弟子惟有王食長孫數人而已外傳多斷章取義</span><br/>
<span class='tline' id='l73' data-llen='1585:1608'>明王世貞譏其多引詩以証事非即事以証經故多浮</span><br/>
<span class='tline' id='l74' data-llen='1608:1631'>泛不切牽合可笑之語則他書似可概見矣考嬰孫韓</span><br/>
<span class='tline' id='l75' data-llen='1631:1654'>商待詔殿中對上曰嘗受韓詩不如易深太傅故專傳</span><br/>
<span class='tline' id='l76' data-llen='1654:1677'>之則嬰之詩雖其孫亦好之不如易深意在言外矣然</span><br/>
<span class='tline' id='l77' data-llen='1677:1700'>内傳流傳北宋始亡其軼說為諸家引用者尤多外傳</span><br/>
<span class='tline' id='l78' data-llen='1700:1723'>至今猶在本傳稱嬰短小精悍雖董仲舒莫之能難其</span><br/>
<span class='tline' id='l79' data-llen='1723:1749'><a onclick="displayPageImage('KR1c0063', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1749:1772'>辨說必有過人者惜内傳之無存也新唐書載韓詩前</span><br/>
<span class='tline' id='l81' data-llen='1772:1795'>有卜商序而嬰為之注知三家詩序不同莫不托之西</span><br/>
<span class='tline' id='l82' data-llen='1795:1799'>河矣</span><br/>
<span class='tline' id='l83' data-llen='1799:1806'>　　大毛公</span><br/>
<span class='tline' id='l84' data-llen='1806:1829'>大毛公亨者毛萇之師也當時前後有二毛公故以大</span><br/>
<span class='tline' id='l85' data-llen='1829:1852'>小别之但漢書並無毛亨之名而亨之授受亦有二說</span><br/>
<span class='tline' id='l86' data-llen='1852:1879'>陸璣述吴整曰<span class='krp-note'>吴時/人</span>子夏授髙行子髙行子授薛倉子</span><br/>
<span class='tline' id='l87' data-llen='1879:1902'>薛倉子授帛妙子帛妙子授河間大毛公為詩訓故傳</span><br/>
<span class='tline' id='l88' data-llen='1902:1928'><a onclick="displayPageImage('KR1c0063', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1928:1951'>于家以授趙人小毛公一云子夏授曾申申授李克克</span><br/>
<span class='tline' id='l90' data-llen='1951:1974'>授孟仲子孟仲子授根牟子根牟子授趙人荀卿子荀</span><br/>
<span class='tline' id='l91' data-llen='1974:1997'>卿子授魯人毛亨亨以授萇二者未知孰是愚意毛傳</span><br/>
<span class='tline' id='l92' data-llen='1997:2021'>明著孟仲子之說則後說是也鄭康成曰魯人大毛公為</span><br/>
<span class='tline' id='l93' data-llen='2021:2044'>訓故傳於家河間獻王得而獻之據此則今之詩傳當</span><br/>
<span class='tline' id='l94' data-llen='2044:2067'>是毛亨所作授之毛萇而萇或更加附益推明之以傳</span><br/>
<span class='tline' id='l95' data-llen='2067:2079'>於世者未可專属之萇也</span><br/>
<span class='tline' id='l96' data-llen='2079:2086'>　　小毛公</span><br/>
<span class='tline' id='l97' data-llen='2086:2112'><a onclick="displayPageImage('KR1c0063', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2112:2135'>毛詩不行於西漢故毛亨無傳而萇僅附于三家之末</span><br/>
<span class='tline' id='l99' data-llen='2135:2157'>皆無事實可徵夫以獻王之尊信毛詩如此而其勢</span><br/>
<span class='tline' id='l100' data-llen='2157:2180'>不足以行之於世者何也藝文志言毛公自謂出於子</span><br/>
<span class='tline' id='l101' data-llen='2180:2203'>夏所傳而河間獻王好之葢當時經生各守其師說而</span><br/>
<span class='tline' id='l102' data-llen='2203:2226'>未之肯信也然其授受原委章明如是豈可誣哉毛之</span><br/>
<span class='tline' id='l103' data-llen='2226:2249'>立於學宫也在新莽秉政之日爾時諸儒齗齗至以去</span><br/>
<span class='tline' id='l104' data-llen='2249:2272'>就相争乃及其既立而三家之學漸晦何也陸徳明謂</span><br/>
<span class='tline' id='l105' data-llen='2272:2295'>康成作毛詩箋以絀三家所以三家中絶葉夢得謂毛</span><br/>
<span class='tline' id='l106' data-llen='2295:2321'><a onclick="displayPageImage('KR1c0063', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2321:2344'>公時左傳未出孟子國語儀禮不甚行而先與之合世</span><br/>
<span class='tline' id='l108' data-llen='2344:2367'>人未知毛詩之密故尚從三家迨諸書出而證之然後</span><br/>
<span class='tline' id='l109' data-llen='2367:2390'>俱宗毛公其說似矣雖然儀禮左傳出自河間獻王子</span><br/>
<span class='tline' id='l110' data-llen='2390:2413'>長史記本之二傳國策為多何說詩一遵魯傳乎猶曰</span><br/>
<span class='tline' id='l111' data-llen='2413:2436'>史家也劉向傳經䔍好左氏而列女傳新序說苑諸書</span><br/>
<span class='tline' id='l112' data-llen='2436:2459'>一守元王之家學劉歆立儀禮左傳于學宫移譲太常</span><br/>
<span class='tline' id='l113' data-llen='2459:2482'>博士毛詩亦其所立何不舍所學而從毛乎葢經生最</span><br/>
<span class='tline' id='l114' data-llen='2482:2505'>重師傳爾時良無巨儒出而正之即魯詩亦取春秋采</span><br/>
<span class='tline' id='l115' data-llen='2505:2531'><a onclick="displayPageImage('KR1c0063', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2531:2554'>雜說非盡無稽不可以卒廢也由今思之毛之勝於三</span><br/>
<span class='tline' id='l117' data-llen='2554:2577'>家不待多言也即闗雎一篇若為康王政衰之詩則何</span><br/>
<span class='tline' id='l118' data-llen='2577:2600'>以為風之正始且於不滛不傷之㫖何取是故毛傳雖</span><br/>
<span class='tline' id='l119' data-llen='2600:2623'>不必盡合於經但較之三家則毛為近之請以班氏論</span><br/>
<span class='tline' id='l120' data-llen='2623:2632'>申公之言移之矣</span><br/>
<span class='tline' id='l121' data-llen='2632:2638'>　　衞宏</span><br/>
<span class='tline' id='l122' data-llen='2638:2661'>鄭氏詩譜曰大序是子夏作小序是子夏毛公合作自</span><br/>
<span class='tline' id='l123' data-llen='2661:2684'>漢以前未有以序為衛宏作者自范蔚宗作後漢書始</span><br/>
<span class='tline' id='l124' data-llen='2684:2710'><a onclick="displayPageImage('KR1c0063', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2710:2733'>稱九江謝曼卿善毛詩乃為其訓宏從曼卿受學因作</span><br/>
<span class='tline' id='l126' data-llen='2733:2756'>毛詩序善得風雅之㫖傳之世于是隋經籍志因之謂</span><br/>
<span class='tline' id='l127' data-llen='2756:2779'>詩序創自子夏毛公衛宏又加潤益自是學者傳為實</span><br/>
<span class='tline' id='l128' data-llen='2779:2802'>㩀訾議紛如予考詩序如果創自子夏毛公敬仲何敢</span><br/>
<span class='tline' id='l129' data-llen='2802:2825'>從而潤益其遺文微特此也毛序行於新莽之世去敬</span><br/>
<span class='tline' id='l130' data-llen='2825:2848'>仲已百數十年立之學宫流傳天下久矣敬仲以一人</span><br/>
<span class='tline' id='l131' data-llen='2848:2871'>之私見起而更益之其誰肯信且漢時最重師傳敬仲</span><br/>
<span class='tline' id='l132' data-llen='2871:2911'>乃萇七傳之弟子<span class='krp-note'>萇授貫長卿長卿授解延年延年授/徐敖敖授陳俠侠授謝曼卿曼卿授</span></span><br/>
<span class='tline' id='l133' data-llen='2911:2937'><a onclick="displayPageImage('KR1c0063', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2937:2964'><span class='krp-note'>衞/宏</span>豈敢擅更古序乎葢孟起傳易詐言王孫之枕股而</span><br/>
<span class='tline' id='l135' data-llen='2964:2987'>梁丘賀疾起以証之矣宏烏能明目張胆以作偽哉况</span><br/>
<span class='tline' id='l136' data-llen='2987:3010'>毛公本古序以作傳使宏偽序寜不與傳相左若云傳</span><br/>
<span class='tline' id='l137' data-llen='3010:3033'>亦為宏偽作則鄭箋具在何並不一字及宏乎葉少藴</span><br/>
<span class='tline' id='l138' data-llen='3033:3056'>曰㩀史毛公趙人與河間獻王同時三傳而為徐敖初</span><br/>
<span class='tline' id='l139' data-llen='3056:3079'>無謝曼卿獨東漢賈逵之父徽學詩于曼卿至顯宗時</span><br/>
<span class='tline' id='l140' data-llen='3079:3102'>令撰齊魯韓詩與三家同異葢自漢室中興毛詩始顯</span><br/>
<span class='tline' id='l141' data-llen='3102:3125'>康成與宏略相先後豈有不知而以宏之言為子夏之</span><br/>
<span class='tline' id='l142' data-llen='3125:3151'><a onclick="displayPageImage('KR1c0063', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3151:3174'>言者其理甚明予謂宏與賈徽同受業于曼卿之門使</span><br/>
<span class='tline' id='l144' data-llen='3174:3197'>宏作偽徽等豈肯聼之葢考古務從其朔其後來無根</span><br/>
<span class='tline' id='l145' data-llen='3197:3208'>之談皆屏之弗道也可</span><br/>
<span class='tline' id='l146' data-llen='3208:3215'>　　詩序一</span><br/>
<span class='tline' id='l147' data-llen='3215:3238'>詩之有齊魯韓毛猶易之有施孟梁丘書之有伏生大</span><br/>
<span class='tline' id='l148' data-llen='3238:3261'>小夏侯也其各篇首一句名為小序者傳之自古經師</span><br/>
<span class='tline' id='l149' data-llen='3261:3284'>據以說經非由已作也但謂序皆子夏所作是殆不然</span><br/>
<span class='tline' id='l150' data-llen='3284:3307'>三家詩各有序而不明為何人所作獨毛公自謂作於</span><br/>
<span class='tline' id='l151' data-llen='3307:3333'><a onclick="displayPageImage('KR1c0063', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3333:3356'>子夏設三家之徒據其所傳而正之曰此吾師某氏之</span><br/>
<span class='tline' id='l153' data-llen='3356:3379'>傳非子夏作也為毛氏者将何以應之予葢伏讀漢志</span><br/>
<span class='tline' id='l154' data-llen='3379:3402'>而得之矣漢志但云毛序自謂出於子夏所傳未嘗謂</span><br/>
<span class='tline' id='l155' data-llen='3402:3425'>是子夏所作也即毛公亦不言子夏作序其曰傳者經</span><br/>
<span class='tline' id='l156' data-llen='3425:3448'>師逓以相授葢講論口授之大㫖也經師聞見異辭記</span><br/>
<span class='tline' id='l157' data-llen='3448:3471'>録舛錯故得失時見豈子夏筆之於書以授學者哉如</span><br/>
<span class='tline' id='l158' data-llen='3471:3494'>毛公謂是子夏所作何不於序首明標子夏之名如標</span><br/>
<span class='tline' id='l159' data-llen='3494:3517'>孟仲子髙子之文乎是非特小序非子夏所作即大序</span><br/>
<span class='tline' id='l160' data-llen='3517:3543'><a onclick="displayPageImage('KR1c0063', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3543:3566'>亦非出自西河之手無疑盖子夏序詩之言原出於鄭</span><br/>
<span class='tline' id='l162' data-llen='3566:3589'>氏詩譜其他無有而沈重實之隋經籍志因之實鄭氏</span><br/>
<span class='tline' id='l163' data-llen='3589:3609'>之私言不足為據此可以息千古之紛紜者也</span><br/>
<span class='tline' id='l164' data-llen='3609:3616'>　　詩序二</span><br/>
<span class='tline' id='l165' data-llen='3616:3639'>謂子夏不序詩而疑之者始自昌黎韓子而歐陽子蘓</span><br/>
<span class='tline' id='l166' data-llen='3639:3662'>潁濱繼之于是夾漈之辨妄出紫陽之駁說興焉昌黎</span><br/>
<span class='tline' id='l167' data-llen='3662:3685'>曰子夏不序詩有三知不及一也暴揚中冓春秋所不</span><br/>
<span class='tline' id='l168' data-llen='3685:3708'>道二也諸侯猶世不敢以云三也歐陽子曰子夏親受</span><br/>
<span class='tline' id='l169' data-llen='3708:3735'><a onclick="displayPageImage('KR1c0063', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3735:3758'>業於夫子其言風雅有正變而論闗雎鵲巢則繫之於</span><br/>
<span class='tline' id='l171' data-llen='3758:3781'>周召使子夏而序詩不為是言也蘇氏曰子夏嘗言詩</span><br/>
<span class='tline' id='l172' data-llen='3781:3804'>於孔子孔子稱之故後世之為詩者附之要之豈必出</span><br/>
<span class='tline' id='l173' data-llen='3804:3827'>於子夏其亦出于孔子或弟子之知詩者為之夫蘇氏</span><br/>
<span class='tline' id='l174' data-llen='3827:3850'>既謂序非出自子夏又謂出於孔子及弟子知詩者為</span><br/>
<span class='tline' id='l175' data-llen='3850:3873'>之知詩者究属何人子夏可與言詩何遽不如同門弟</span><br/>
<span class='tline' id='l176' data-llen='3873:3896'>子乎歐公之疑序尤在二南之繫周召然以文王之風</span><br/>
<span class='tline' id='l177' data-llen='3896:3919'>詩繫之二公分陜之地仍為王國之詩即如所言亦無</span><br/>
<span class='tline' id='l178' data-llen='3919:3946'><a onclick="displayPageImage('KR1c0063', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3946:3969'>害於義也至昌黎之說更有未盡然者子夏篤信聖人</span><br/>
<span class='tline' id='l180' data-llen='3969:3992'>文學最著何云知有未及中冓之言春秋不道而左氏</span><br/>
<span class='tline' id='l181' data-llen='3992:4015'>道之左氏非孔子弟子乎詩序之作國史既著其得失</span><br/>
<span class='tline' id='l182' data-llen='4015:4038'>諸侯之所惡在國史而不在詩序葢傳經之說非必著</span><br/>
<span class='tline' id='l183' data-llen='4038:4061'>之方冊以班列國者况聖賢著書立言豈必有天禍人</span><br/>
<span class='tline' id='l184' data-llen='4061:4084'>刑之懼是三者烏足以為定論必如夹漈紫陽條舉序</span><br/>
<span class='tline' id='l185' data-llen='4084:4107'>文而詳論之庶可知子夏之序詩必不至龎雜如此然</span><br/>
<span class='tline' id='l186' data-llen='4107:4135'>此實鄭氏之悮人非毛公之罔人也<span class='krp-note'>説見/前篇</span>葢聖人述而</span><br/>
<span class='tline' id='l187' data-llen='4135:4162'><a onclick="displayPageImage('KR1c0063', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4162:4185'>不作信而好古諸弟子莫不恪守師承故七十子之中</span><br/>
<span class='tline' id='l189' data-llen='4185:4208'>未聞有自作一書自注一經以垂後世者論語孝經禮</span><br/>
<span class='tline' id='l190' data-llen='4208:4231'>記皆記述之言又其門弟子之所録也子夏在孔門年</span><br/>
<span class='tline' id='l191' data-llen='4231:4254'>為最少晚而設教西河其尊所聞以傳經於來學則有</span><br/>
<span class='tline' id='l192' data-llen='4254:4271'>之矣作則未聞也詩序豈出於子夏哉</span><br/>
<span class='tline' id='l193' data-llen='4271:4278'>　　詩序三</span><br/>
<span class='tline' id='l194' data-llen='4278:4301'>詩序既非子夏作矣然則毛之序其出於私見而妄傳</span><br/>
<span class='tline' id='l195' data-llen='4301:4324'>之耶抑别有所據而非苟耶曰亨與萇之授受彰彰然</span><br/>
<span class='tline' id='l196' data-llen='4324:4351'><a onclick="displayPageImage('KR1c0063', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4351:4374'>也河間獻王造次必於儒者山東儒者多從之遊使毛</span><br/>
<span class='tline' id='l198' data-llen='4374:4397'>公授受不明獻王豈肯信之諸儒寜不羣起而攻之但</span><br/>
<span class='tline' id='l199' data-llen='4397:4420'>秦政挾書之律嚴簡冊之流傳易紊萇之所守或失其</span><br/>
<span class='tline' id='l200' data-llen='4420:4443'>真而不能訂定之以成一是故自首句以下有隨文生</span><br/>
<span class='tline' id='l201' data-llen='4443:4466'>義而絶無意味者矣即其首一句亦有詩序相離以彼</span><br/>
<span class='tline' id='l202' data-llen='4466:4489'>冠此且有依次補湊失其本然者矣毛公豈得辭其過</span><br/>
<span class='tline' id='l203' data-llen='4489:4512'>歟雖然經義之淆雜自春秋以後言人人殊丘明受業</span><br/>
<span class='tline' id='l204' data-llen='4512:4535'>聖門其說詩亦難盡信文王陟降信之謂也湯降不遲</span><br/>
<span class='tline' id='l205' data-llen='4535:4562'><a onclick="displayPageImage('KR1c0063', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4562:4585'>降有禮之謂也固難解矣大武之詩明曰於皇武王乃</span><br/>
<span class='tline' id='l207' data-llen='4585:4608'>曰武王克商所自作﨣﨣武夫二章本無異義乃以前</span><br/>
<span class='tline' id='l208' data-llen='4608:4631'>章為美後章為刺其述名卿大夫之言亦多可疑即禮</span><br/>
<span class='tline' id='l209' data-llen='4631:4654'>記引詩亦有如左氏者我躬不閲何以為終身之仁明</span><br/>
<span class='tline' id='l210' data-llen='4654:4677'>發有懐何以為文王之詩如曰斷章則三百篇何句不</span><br/>
<span class='tline' id='l211' data-llen='4677:4700'>可斷章此朱子孝經刋誤所以盡去其章末之引詩也</span><br/>
<span class='tline' id='l212' data-llen='4700:4723'>葢聖人没而微言絶七十子終而大義乖即善守師承</span><br/>
<span class='tline' id='l213' data-llen='4723:4746'>者安能悉還原本荀卿帛妙固應先任其咎矣四詩之</span><br/>
<span class='tline' id='l214' data-llen='4746:4773'><a onclick="displayPageImage('KR1c0063', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4773:4796'>出毛為最長取其長而舍其短窮經之士何苛求於毛</span><br/>
<span class='tline' id='l216' data-llen='4796:4799'>公</span><br/>
<span class='tline' id='l217' data-llen='4799:4806'>　　詩序四</span><br/>
<span class='tline' id='l218' data-llen='4806:4829'>王安石曰詩序者詩人所自製此妄談也古人之詩豈</span><br/>
<span class='tline' id='l219' data-llen='4829:4852'>必如今人先命題而後作乎程子曰大序文似繫詞分</span><br/>
<span class='tline' id='l220' data-llen='4852:4875'>眀是聖人作范處義曰觀賚序合於論語都人合於緇</span><br/>
<span class='tline' id='l221' data-llen='4875:4898'>衣柏舟淇澳諸篇合于孔叢者二十以是知為孔子之</span><br/>
<span class='tline' id='l222' data-llen='4898:4921'>言不知此皆經師之守而不失其傳者耳子夏尚不序</span><br/>
<span class='tline' id='l223' data-llen='4921:4948'><a onclick="displayPageImage('KR1c0063', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4948:4971'>詩何得舉而属之孔子嘗考古今尊序者在漢莫如鄭</span><br/>
<span class='tline' id='l225' data-llen='4971:4994'>在唐莫如孔而宋之吕東萊元之嚴華谷尤能曲暢其</span><br/>
<span class='tline' id='l226' data-llen='4994:5018'>㫖疑序者始於韓昌黎發于成伯璵而宋儒從而力排之</span><br/>
<span class='tline' id='l227' data-llen='5018:5041'>舍序言詩者始於蘇頴濱甚于鄭夹漈王雪山而朱子</span><br/>
<span class='tline' id='l228' data-llen='5041:5064'>因句詆而字駁之嗣是以後或信或否又分道揚鑣不</span><br/>
<span class='tline' id='l229' data-llen='5064:5087'>可勝紀矣平心而論信之過者固未為盡得攻之甚者</span><br/>
<span class='tline' id='l230' data-llen='5087:5111'>尤未見其無失也君子之學務折𠂻之以求其當而已</span><br/>
<span class='tline' id='l231' data-llen='5111:5134'>漢學上接周秦古序豈盡無據讀書要在得間創義非</span><br/>
<span class='tline' id='l232' data-llen='5134:5161'><a onclick="displayPageImage('KR1c0063', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5161:5184'>以求新序之可通者毋苛求其疵其不可通者經文具</span><br/>
<span class='tline' id='l234' data-llen='5184:5207'>在四經三傳可旁證也以斯讀序必有泮然神解者矣</span><br/>
<span class='tline' id='l235' data-llen='5207:5214'>　　詩序五</span><br/>
<span class='tline' id='l236' data-llen='5214:5237'>毛公詩序因流傳而失者其証二劉歆曰孝文時詩如</span><br/>
<span class='tline' id='l237' data-llen='5237:5260'>萌芽至孝武皇帝然後鄒魯梁趙各有詩禮春秋先師</span><br/>
<span class='tline' id='l238' data-llen='5260:5283'>當此之時一人不能獨盡其經或為雅或為頌相合而</span><br/>
<span class='tline' id='l239' data-llen='5283:5306'>成是詩之初出本由於諸儒之聨綴而全何論傳義之</span><br/>
<span class='tline' id='l240' data-llen='5306:5329'>不齊一也鄭氏篤信小序而于曹之下泉四篇雅之雨</span><br/>
<span class='tline' id='l241' data-llen='5329:5356'><a onclick="displayPageImage('KR1c0063', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5356:5379'>無正四篇皆改從已說謂是經師移易古序者其証二</span><br/>
<span class='tline' id='l243' data-llen='5379:5402'>也先儒謂序出於毛氏而毛傳乃不盡與序合如羔羊</span><br/>
<span class='tline' id='l244' data-llen='5402:5425'>之序以為在位皆節儉正直而傳無是義鳲鳩之序以</span><br/>
<span class='tline' id='l245' data-llen='5425:5448'>為徳如鳲鳩而傳亦無是訓即以序論如魚麗之序既</span><br/>
<span class='tline' id='l246' data-llen='5448:5471'>云文武以天保以上治内采薇以下治外是皆文武時</span><br/>
<span class='tline' id='l247' data-llen='5471:5494'>詩矣而常棣又云閔管蔡之失道凡若此類明非出於</span><br/>
<span class='tline' id='l248' data-llen='5494:5517'>一人之手即毛公原序後人亦或有移易失次牽合補</span><br/>
<span class='tline' id='l249' data-llen='5517:5540'>凑而非真者其証三也人疑古序不盡出於毛公予獨</span><br/>
<span class='tline' id='l250' data-llen='5540:5567'><a onclick="displayPageImage('KR1c0063', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5567:5590'>疑毛公之傳訛而罔辨葢是非錯出而守其範圍難矣</span><br/>
<span class='tline' id='l252' data-llen='5590:5597'>　　集傳一</span><br/>
<span class='tline' id='l253' data-llen='5597:5620'>以千載下之學者翻千載以上之成書非其學與名之</span><br/>
<span class='tline' id='l254' data-llen='5620:5643'>相副而能深抉古人之病不可得也雖然其持論必多</span><br/>
<span class='tline' id='l255' data-llen='5643:5666'>過當矣公榖不如左氏而排之者遂目為膏肓之疾周</span><br/>
<span class='tline' id='l256' data-llen='5666:5689'>官用於新莽而詆之者統指為國師之書豈其然乎朱</span><br/>
<span class='tline' id='l257' data-llen='5689:5712'>子之作集傳以抗毛也審之本文以求其義參之三家</span><br/>
<span class='tline' id='l258' data-llen='5712:5735'>以折其中取之三傳國語漢書楚辭以重其㩀其用意</span><br/>
<span class='tline' id='l259' data-llen='5735:5762'><a onclick="displayPageImage('KR1c0063', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5762:5785'>莫勤焉所以頒之學宫至今莫之能易然當時吕成公</span><br/>
<span class='tline' id='l261' data-llen='5785:5808'>業與之反復相争而陳止齋直移書責之謂其以千七</span><br/>
<span class='tline' id='l262' data-llen='5808:5839'>百年之彤管<span class='krp-note'>静/女</span>三代之學校<span class='krp-note'>青/衿</span>指為偷期之物滛奔之</span><br/>
<span class='tline' id='l263' data-llen='5839:5862'>地而竊以為未安也朱子亦恨其書之早行追悔無及</span><br/>
<span class='tline' id='l264' data-llen='5862:5890'>故於憂心悄悄不素餐兮仍依古說為說<span class='krp-note'>孟/注</span>於青青子衿</span><br/>
<span class='tline' id='l265' data-llen='5890:5918'>仍以樂育長養為辭<span class='krp-note'>白鹿/洞賦</span>而其序吕氏詩紀之言曰是</span><br/>
<span class='tline' id='l266' data-llen='5918:5941'>書所引朱氏實某少年淺陋之說其後自知不安有所</span><br/>
<span class='tline' id='l267' data-llen='5941:5964'>更定而伯恭父已下世矣葢言之失而不䕶其前非賢</span><br/>
<span class='tline' id='l268' data-llen='5964:5991'><a onclick="displayPageImage('KR1c0063', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5991:6014'>者而肯若是哉愚考集傳之說其廓清舊說之疵謬非</span><br/>
<span class='tline' id='l270' data-llen='6014:6037'>淺但矯枉過正難免後人之指摘而國風為尤甚馬端</span><br/>
<span class='tline' id='l271' data-llen='6037:6060'>臨謂雅頌之序可廢而國風必不可廢郝仲輿謂不微</span><br/>
<span class='tline' id='l272' data-llen='6060:6083'>不婉不可為詩一覽無餘拘執䋲墨不可為詩盡乎此</span><br/>
<span class='tline' id='l273' data-llen='6083:6106'>不通乎彼膠柱則合觸類則非皆詆朱子國風之失而</span><br/>
<span class='tline' id='l274' data-llen='6106:6129'>雅頌亦可概見矣夫先朱子而攻序者莫如鄭氏樵之</span><br/>
<span class='tline' id='l275' data-llen='6129:6151'>詩序辨妄而最不為當時所許陳振孫已譏其不知</span><br/>
<span class='tline' id='l276' data-llen='6151:6174'>妄作而同時周氏孚直作非辨妄一書以相詆是知古</span><br/>
<span class='tline' id='l277' data-llen='6174:6201'><a onclick="displayPageImage('KR1c0063', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6201:6224'>說之難攻莫如小序使非朱子焉能使天下後世之信</span><br/>
<span class='tline' id='l279' data-llen='6224:6247'>從如是哉惜其改正之說不盡見於後而世之習詩者</span><br/>
<span class='tline' id='l280' data-llen='6247:6270'>惟知恪守集傳不知廣搜博証以折衷於一是斯亦學</span><br/>
<span class='tline' id='l281' data-llen='6270:6277'>者之大病歟</span><br/>
<span class='tline' id='l282' data-llen='6277:6284'>　　集傳二</span><br/>
<span class='tline' id='l283' data-llen='6284:6307'>鄭漁仲譏漢人講詩專以義理相傳而詩之本以失予</span><br/>
<span class='tline' id='l284' data-llen='6307:6330'>謂宋儒傳經専以義理上薄漢唐樵正如是而反貶漢</span><br/>
<span class='tline' id='l285' data-llen='6330:6353'>人何耶漢之傳箋訓故誠不免於穿鑿然尚不以空言</span><br/>
<span class='tline' id='l286' data-llen='6353:6380'><a onclick="displayPageImage('KR1c0063', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6380:6403'>相臆度而失詩之本也以義理空為臆度則考據失而</span><br/>
<span class='tline' id='l288' data-llen='6403:6426'>詩之本益離即以集傳論如闗雎詩之第一義也朱子</span><br/>
<span class='tline' id='l289' data-llen='6426:6449'>以序為非而改之曰后妃之徳宜配君子宫中之人于</span><br/>
<span class='tline' id='l290' data-llen='6449:6472'>其始至見其有幽閒貞静之徳故作是詩是以義理度</span><br/>
<span class='tline' id='l291' data-llen='6472:6495'>之而知其然也然所謂宫人者王季之宫人耶抑文王</span><br/>
<span class='tline' id='l292' data-llen='6495:6518'>之宫人也古者父子異宫王季之宫人何以見文之求</span><br/>
<span class='tline' id='l293' data-llen='6518:6541'>后妃寤寐展轉如是其切也如文王之宫人則青宫多</span><br/>
<span class='tline' id='l294' data-llen='6541:6564'>嬪御不宜早在洽陽渭涘之先矣夫宫中之事宫正主</span><br/>
<span class='tline' id='l295' data-llen='6564:6591'><a onclick="displayPageImage('KR1c0063', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6591:6614'>之属在少宰動静傳於應門何必宫人始能道后妃之</span><br/>
<span class='tline' id='l297' data-llen='6614:6637'>徳此其義之難從者也卷耳之詩以序為非改之曰后</span><br/>
<span class='tline' id='l298' data-llen='6637:6660'>妃以君子不在而思念之亦以義理度之而知其然也</span><br/>
<span class='tline' id='l299' data-llen='6660:6683'>然則以后妃之幽閒褘翟之尊嚴而驅僕馬陟岡砠酌</span><br/>
<span class='tline' id='l300' data-llen='6683:6706'>觥罍遣憂傷較尋常之思婦殆有甚焉此又義之難從</span><br/>
<span class='tline' id='l301' data-llen='6706:6729'>者也葢即開卷之可疑如是其他可勝舉哉夫以千載</span><br/>
<span class='tline' id='l302' data-llen='6729:6753'>後之心思遥溯千載以上之道脉可黙而印也以千載下</span><br/>
<span class='tline' id='l303' data-llen='6753:6777'>之心思逆推千載以上之事實不可據為實也莊子曰欲</span><br/>
<span class='tline' id='l304' data-llen='6777:6804'><a onclick="displayPageImage('KR1c0063', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6804:6826'>是其所非而非其所是莫若以明甚矣明之難言也</span><br/>
<span class='tline' id='l306' data-llen='6826:6833'>　　集傳三</span><br/>
<span class='tline' id='l307' data-llen='6833:6856'>朱子之詩傳之輔廣黄幹其後何基王柏金履祥吴澄</span><br/>
<span class='tline' id='l308' data-llen='6856:6880'>諸人皆以羽翼集傳為事紫陽得之而益彰然尊之過甚</span><br/>
<span class='tline' id='l309' data-llen='6880:6903'>則攻之益多未必非諸君子之有以召之何也朱子晚</span><br/>
<span class='tline' id='l310' data-llen='6903:6926'>年深悔集傳之行思欲改正而無及其裔孫鑑有詩傳</span><br/>
<span class='tline' id='l311' data-llen='6926:6949'>遺集一書序之甚明乃諸君子必執以為不易之定本</span><br/>
<span class='tline' id='l312' data-llen='6949:6972'>其四書注與集傳及詩序駁說不同之處悉諱而不道</span><br/>
<span class='tline' id='l313' data-llen='6972:6999'><a onclick="displayPageImage('KR1c0063', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6999:7022'>惟翻駁序義更甚于朱子則門户之見存於中而不化</span><br/>
<span class='tline' id='l315' data-llen='7022:7045'>烏能禁後人之弗攻哉夫朱子之私淑程子殆如孟之</span><br/>
<span class='tline' id='l316' data-llen='7045:7068'>於孔矣程子篤信小序謂非聖人不能作至朱子直掃</span><br/>
<span class='tline' id='l317' data-llen='7068:7091'>而空之目之曰不成文理其所見之各異不妨如此之</span><br/>
<span class='tline' id='l318' data-llen='7091:7113'>甚者學問之道惟求其是而不必依阿師說以自安</span><br/>
<span class='tline' id='l319' data-llen='7113:7136'>也使諸人能取朱子更定之說悉彚集之以行世則所</span><br/>
<span class='tline' id='l320' data-llen='7136:7159'>以救其缺失不少矣故曰尊之愈甚則攻之益多實諸</span><br/>
<span class='tline' id='l321' data-llen='7159:7182'>人有以召之也從來說詩之迂滯莫如輔廣之童子問</span><br/>
<span class='tline' id='l322' data-llen='7182:7209'><a onclick="displayPageImage('KR1c0063', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7209:7236'>一書然小節間或可取若王柏<span class='krp-note'>魯/齊</span>欲削野有死麕一篇</span><br/>
<span class='tline' id='l324' data-llen='7236:7259'>於周南退何彼穠矣甘棠二篇於王風刪去鄭衛詩三</span><br/>
<span class='tline' id='l325' data-llen='7259:7282'>十篇儼以刪詩自任此則悖妄之極并得罪于朱子矣</span><br/>
<span class='tline' id='l326' data-llen='7282:7288'>何足道哉</span><br/>
<span class='tline' id='l327' data-llen='7288:7291'>　</span><br/>
<span class='tline' id='l328' data-llen='7291:7294'>　</span><br/>
<span class='tline' id='l329' data-llen='7294:7297'>　</span><br/>
<span class='tline' id='l330' data-llen='7297:7304'>　詩瀋卷二</span><br/>
</p>
<p><br/>
</p>
  </div>
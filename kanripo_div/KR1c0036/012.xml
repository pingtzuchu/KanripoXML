<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0036', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　詩説觧頥正釋卷十　　　　明　季本　撰</span><br/>
<span class='tline' id='l10' data-llen='212:215'>唐</span><br/>
<span class='tline' id='l11' data-llen='215:238'>　鄭氏詩譜曰唐者帝堯舊都之地今曰太原晉陽是</span><br/>
<span class='tline' id='l12' data-llen='238:261'>　堯始居此後乃遷河東平陽成王封母弟叔虞於堯</span><br/>
<span class='tline' id='l13' data-llen='261:284'>　之故墟曰唐侯南有晉水至子爕改為晉侯其封域</span><br/>
<span class='tline' id='l14' data-llen='284:307'>　在禹貢冀州太行恒山之西太原大岳之野至曽孫</span><br/>
<span class='tline' id='l15' data-llen='307:330'>　成侯南徙居曲沃近平陽焉華谷嚴氏曰成王封弟</span><br/>
<span class='tline' id='l16' data-llen='330:356'><a onclick="displayPageImage('KR1c0036', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='356:379'>　叔虞於堯之墟曰唐侯其子爕以晉水所出改為晉</span><br/>
<span class='tline' id='l18' data-llen='379:402'>　侯晉陽實晉水所出則唐叔虞之始封在晉陽矣唐</span><br/>
<span class='tline' id='l19' data-llen='402:425'>　以堯得名晉以水得名其地一也晉之遷徙不一歴</span><br/>
<span class='tline' id='l20' data-llen='425:448'>　歴可考自叔虞始封於晉陽其後三世至成侯自晉</span><br/>
<span class='tline' id='l21' data-llen='448:471'>　陽徙曲沃八世至穆侯自曲沃徙絳十世至昭侯自</span><br/>
<span class='tline' id='l22' data-llen='471:494'>　絳徙翼自昭侯以曲沃封桓叔至其孫武公併晉又</span><br/>
<span class='tline' id='l23' data-llen='494:517'>　自曲沃徙絳集傳曰其地土瘠民貧勤儉質朴憂深</span><br/>
<span class='tline' id='l24' data-llen='517:540'>　思逺有堯之遺風焉其詩不謂之晉而謂之唐蓋仍</span><br/>
<span class='tline' id='l25' data-llen='540:566'><a onclick="displayPageImage('KR1c0036', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='566:589'>　其始封之舊號耳今按經之所録必唐時詩非晉後</span><br/>
<span class='tline' id='l27' data-llen='589:612'>　詩也故以唐名而今亦非舊次矣晉陽即今太原府</span><br/>
<span class='tline' id='l28' data-llen='612:635'>　治曲沃今為觧州聞喜縣絳翼俱在翼城縣東南屬</span><br/>
<span class='tline' id='l29' data-llen='635:641'>　平陽府</span><br/>
<span class='tline' id='l30' data-llen='641:645'>蟋蟀</span><br/>
<span class='tline' id='l31' data-llen='645:668'>　經㫖曰國人乗農隙燕樂而不敢過於荒也故作詩</span><br/>
<span class='tline' id='l32' data-llen='668:677'>　以警戒之如此</span><br/>
<span class='tline' id='l33' data-llen='677:700'>蟋蟀在堂嵗聿其莫今我不樂日月其除無已大康職</span><br/>
<span class='tline' id='l34' data-llen='700:726'><a onclick="displayPageImage('KR1c0036', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='726:744'>思其居好樂無荒良士瞿瞿<span class='krp-note'>賦/也</span></span><br/>
<span class='tline' id='l36' data-llen='744:767'>　嵗暮云者即豳風七月所謂十月蟋蟀入我牀下曰</span><br/>
<span class='tline' id='l37' data-llen='767:790'>　為改嵗之意也除去也大康過於樂也職主也瞿瞿</span><br/>
<span class='tline' id='l38' data-llen='790:811'>　懼貎即無荒之意惟良士能之欲取以為法也</span><br/>
<span class='tline' id='l39' data-llen='811:834'>○蟋蟀在堂嵗聿其逝今我不樂日月其邁無已大康</span><br/>
<span class='tline' id='l40' data-llen='834:853'>職思其外好樂無荒良士蹶蹶<span class='krp-note'>賦/也</span></span><br/>
<span class='tline' id='l41' data-llen='853:876'>　外餘也謂思慮之所不及者蹶蹶恐有顛蹶而以為</span><br/>
<span class='tline' id='l42' data-llen='876:881'>　懼也</span><br/>
<span class='tline' id='l43' data-llen='881:907'><a onclick="displayPageImage('KR1c0036', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='907:930'>○蟋蟀在堂役車其休今我不樂日月其慆無已大康</span><br/>
<span class='tline' id='l45' data-llen='930:949'>職思其憂好樂無荒良士休休<span class='krp-note'>賦/也</span></span><br/>
<span class='tline' id='l46' data-llen='949:972'>　役車庶人収納禾稼之車即牛車也詳見大車字義</span><br/>
<span class='tline' id='l47' data-llen='972:995'>　慆過也休休以安為念亦懼意也集傳釋此似未盡</span><br/>
<span class='tline' id='l48' data-llen='995:999'>　耳</span><br/>
<span class='tline' id='l49' data-llen='999:1011'>　　　蟋蟀三章章八句</span><br/>
<span class='tline' id='l50' data-llen='1011:1016'>山有樞</span><br/>
<span class='tline' id='l51' data-llen='1016:1039'>　經㫖曰此刺儉而不中禮之詩非謂可以及時而樂</span><br/>
<span class='tline' id='l52' data-llen='1039:1065'><a onclick="displayPageImage('KR1c0036', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1065:1088'>　也與前篇蟋蟀之指大不侔集傳以為答前篇之意</span><br/>
<span class='tline' id='l54' data-llen='1088:1095'>　失之逺矣</span><br/>
<span class='tline' id='l55' data-llen='1095:1122'>山有樞隰有榆<span class='krp-note'>興/也</span>子有衣裳弗曵弗婁子有車馬弗馳</span><br/>
<span class='tline' id='l56' data-llen='1122:1146'>弗驅宛其死矣他人是愉<span class='krp-note'>興/意</span>○<span class='krp-note'>婁音/縷</span></span><br/>
<span class='tline' id='l57' data-llen='1146:1169'>　樞荎今刺榆也為茹美滑榆種頗多但皮理異耳此</span><br/>
<span class='tline' id='l58' data-llen='1169:1192'>　與樞對則榆之白而為枌者故陸璣遂謂榆為白枌</span><br/>
<span class='tline' id='l59' data-llen='1192:1215'>　也曵拖地也婁曵而至於褸裂也宛坐見貎愉樂也</span><br/>
<span class='tline' id='l60' data-llen='1215:1242'>○山有栲隰有杻<span class='krp-note'>興/也</span>子有廷内弗洒弗埽子有鐘鼓弗</span><br/>
<span class='tline' id='l61' data-llen='1242:1268'><a onclick="displayPageImage('KR1c0036', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1268:1286'>鼓弗考宛其死矣他人是保<span class='krp-note'>興/意</span></span><br/>
<span class='tline' id='l63' data-llen='1286:1309'>　栲山木也爾雅謂之山樗陸璣則以為誤而曰栲葉</span><br/>
<span class='tline' id='l64' data-llen='1309:1332'>　如櫟木皮厚數寸可為車輪或謂之栲櫟杻檍也葉</span><br/>
<span class='tline' id='l65' data-llen='1332:1355'>　似杏而尖色白皮正赤多曲少直材可為弓弩幹廷</span><br/>
<span class='tline' id='l66' data-llen='1355:1378'>　内謂堂寢也洒埽以水濕地而掃之也考擊也保居</span><br/>
<span class='tline' id='l67' data-llen='1378:1385'>　而有之也</span><br/>
<span class='tline' id='l68' data-llen='1385:1412'>○山有漆隰有栗<span class='krp-note'>興/也</span>子有酒食何不日鼓瑟且以喜樂</span><br/>
<span class='tline' id='l69' data-llen='1412:1431'>且以永日宛其死矣他人入室<span class='krp-note'>興/意</span></span><br/>
<span class='tline' id='l70' data-llen='1431:1457'><a onclick="displayPageImage('KR1c0036', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1457:1480'>　君子無故琴瑟不離於側故曰日鼔瑟人多憂則日</span><br/>
<span class='tline' id='l72' data-llen='1480:1503'>　短惟飲食作樂可以永長此日也華谷嚴氏謂來日</span><br/>
<span class='tline' id='l73' data-llen='1503:1526'>　已短宜及今作樂以引延此日非也○此篇以山有</span><br/>
<span class='tline' id='l74' data-llen='1526:1549'>　樞栲漆隰有榆杻栗興子有衣裳車馬廷内鐘鼓酒</span><br/>
<span class='tline' id='l75' data-llen='1549:1572'>　食相應惟在有字大意言天地變化草木蕃未嘗閉</span><br/>
<span class='tline' id='l76' data-llen='1572:1595'>　而不發也人於衣服車馬宫室噐具飲食凡禮所當</span><br/>
<span class='tline' id='l77' data-llen='1595:1618'>　為者乃皆閉而不用徒自憂苦畧無隨時自得之意</span><br/>
<span class='tline' id='l78' data-llen='1618:1641'>　何哉惟其富而不好禮故鄙吝至於如此耳故詩以</span><br/>
<span class='tline' id='l79' data-llen='1641:1667'><a onclick="displayPageImage('KR1c0036', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1667:1690'>　刺褊狹固陋之人則可若以為人不可不及時為樂</span><br/>
<span class='tline' id='l81' data-llen='1690:1707'>　則将使人荒寜自肆非所以為訓矣</span><br/>
<span class='tline' id='l82' data-llen='1707:1720'>　　　山有樞三章章八句</span><br/>
<span class='tline' id='l83' data-llen='1720:1725'>揚之水</span><br/>
<span class='tline' id='l84' data-llen='1725:1748'>　經㫖曰此諸侯訪賢者於其所居之地而咨其密謀</span><br/>
<span class='tline' id='l85' data-llen='1748:1771'>　之詩也舊説以為國人将叛歸桓叔而作則害義傷</span><br/>
<span class='tline' id='l86' data-llen='1771:1783'>　教之甚不可以為訓矣</span><br/>
<span class='tline' id='l87' data-llen='1783:1810'>揚之水白石鑿鑿<span class='krp-note'>興/也</span>素衣朱襮從子于沃既見君子云</span><br/>
<span class='tline' id='l88' data-llen='1810:1836'><a onclick="displayPageImage('KR1c0036', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1836:1846'>何不樂<span class='krp-note'>興/意</span></span><br/>
<span class='tline' id='l90' data-llen='1846:1869'>　鑿鑿巉巖貎素衣朱襮諸侯自言其所服也此中衣</span><br/>
<span class='tline' id='l91' data-llen='1869:1892'>　以布為之素衣而露襮則袒而見美矣子指賢者即</span><br/>
<span class='tline' id='l92' data-llen='1892:1905'>　君子也沃賢者所居之地</span><br/>
<span class='tline' id='l93' data-llen='1905:1932'>○揚之水白石皓皓<span class='krp-note'>興/也</span>素衣朱繡從子于鵠既見君子</span><br/>
<span class='tline' id='l94' data-llen='1932:1943'>云何其憂<span class='krp-note'>興/意</span></span><br/>
<span class='tline' id='l95' data-llen='1943:1966'>　皓皓㓗白也繡襮之繡領也鵠亦賢者游息之地蓋</span><br/>
<span class='tline' id='l96' data-llen='1966:1981'>　其所居在沃而游息或在鵠也</span><br/>
<span class='tline' id='l97' data-llen='1981:2007'><a onclick="displayPageImage('KR1c0036', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2007:2038'>○揚之水白石𥻘𥻘<span class='krp-note'>興/也</span>我聞有命不敢以告人<span class='krp-note'>興/意</span></span><br/>
<span class='tline' id='l99' data-llen='2038:2064'>　𥻘𥻘水流石間而有𥻘也命賢者之教命也○此篇</span><br/>
<span class='tline' id='l100' data-llen='2064:2087'>　皆以水石起興蓋指賢者所居水石之間又以見其</span><br/>
<span class='tline' id='l101' data-llen='2087:2110'>　悠揚之中常存剛介也諸侯親至其地而訪之以得</span><br/>
<span class='tline' id='l102' data-llen='2110:2133'>　見為幸及聞其教命但中心藏之而不敢以告人蓋</span><br/>
<span class='tline' id='l103' data-llen='2133:2156'>　賢者因諸侯求見之誠而其言痛切時弊諸侯恐其</span><br/>
<span class='tline' id='l104' data-llen='2156:2178'>　為人所忌故不敢泄也非真心求治者能如是乎</span><br/>
<span class='tline' id='l105' data-llen='2178:2197'>　　　揚之水三章二章章六句一章四句</span><br/>
<span class='tline' id='l106' data-llen='2197:2223'><a onclick="displayPageImage('KR1c0036', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2223:2227'>椒聊</span><br/>
<span class='tline' id='l108' data-llen='2227:2250'>　經㫖曰此美徳盛而致宗族蕃衍也小序以為君子</span><br/>
<span class='tline' id='l109' data-llen='2250:2273'>　見沃强盛知其蕃衍則桓叔之簒竊何足以語碩大</span><br/>
<span class='tline' id='l110' data-llen='2273:2288'>　之徳哉辯説固已不信其然矣</span><br/>
<span class='tline' id='l111' data-llen='2288:2319'>椒聊之實蕃衍盈升<span class='krp-note'>比/也</span>彼其之子碩大無朋<span class='krp-note'>賦/也</span>椒聊且</span><br/>
<span class='tline' id='l112' data-llen='2319:2329'>逺條且<span class='krp-note'>比/也</span></span><br/>
<span class='tline' id='l113' data-llen='2329:2353'>　椒𣗳似茱茰有針刺其實味辛而香烈聊語助辭盈</span><br/>
<span class='tline' id='l114' data-llen='2353:2376'>　升一捋即盈升言其多也逺條長枝也之子指君而</span><br/>
<span class='tline' id='l115' data-llen='2376:2402'><a onclick="displayPageImage('KR1c0036', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2402:2425'>　言碩大者推親親之愛以及於人而成其大徳也無</span><br/>
<span class='tline' id='l117' data-llen='2425:2438'>　朋者言其無朋比之私也</span><br/>
<span class='tline' id='l118' data-llen='2438:2469'>○椒聊之實蕃衍盈匊<span class='krp-note'>比/也</span>彼其之子實大且篤<span class='krp-note'>賦/也</span>椒聊</span><br/>
<span class='tline' id='l119' data-llen='2469:2480'>且逺條且<span class='krp-note'>比/也</span></span><br/>
<span class='tline' id='l120' data-llen='2480:2503'>　篤厚也言徳積之厚也○此詩以椒實比宗族之蕃</span><br/>
<span class='tline' id='l121' data-llen='2503:2526'>　衍而言其君有碩大之徳所致故又即椒聊而嘆之</span><br/>
<span class='tline' id='l122' data-llen='2526:2539'>　以條之逺者明其蕃衍也</span><br/>
<span class='tline' id='l123' data-llen='2539:2551'>　　　椒聊二章章六句</span><br/>
<span class='tline' id='l124' data-llen='2551:2577'><a onclick="displayPageImage('KR1c0036', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2577:2581'>綢繆</span><br/>
<span class='tline' id='l126' data-llen='2581:2597'>　經㫖曰此女悦男之詩亦淫風也</span><br/>
<span class='tline' id='l127' data-llen='2597:2620'>綢繆束薪三星在天今夕何夕見此良人子兮子兮如</span><br/>
<span class='tline' id='l128' data-llen='2620:2631'>此良人何<span class='krp-note'>賦/也</span></span><br/>
<span class='tline' id='l129' data-llen='2631:2651'>　綢繆猶纒綿也良人指男子子女子自稱也</span><br/>
<span class='tline' id='l130' data-llen='2651:2674'>○綢繆束芻三星在隅今夕何夕見此邂逅子兮子兮</span><br/>
<span class='tline' id='l131' data-llen='2674:2686'>如此邂逅何<span class='krp-note'>賦/也</span></span><br/>
<span class='tline' id='l132' data-llen='2686:2704'>　芻草也邂逅不期之㑹女遇男而悦也</span><br/>
<span class='tline' id='l133' data-llen='2704:2730'><a onclick="displayPageImage('KR1c0036', 'WYG', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2730:2753'>○綢繆束楚三星在户今夕何夕見此粲者子兮子兮</span><br/>
<span class='tline' id='l135' data-llen='2753:2765'>如此粲者何<span class='krp-note'>賦/也</span></span><br/>
<span class='tline' id='l136' data-llen='2765:2788'>　户室户也粲舊説以女三為粲故指女言竊意男子</span><br/>
<span class='tline' id='l137' data-llen='2788:2811'>　亦可以為粲如束晢補亡詩所謂粲粲門子是也○</span><br/>
<span class='tline' id='l138' data-llen='2811:2834'>　束薪芻楚以綢繆其所居上可以見三星則非富家</span><br/>
<span class='tline' id='l139' data-llen='2834:2851'>　深密之室矣詳觀詩意當是滛風也</span><br/>
<span class='tline' id='l140' data-llen='2851:2863'>　　　綢繆三章章六句</span><br/>
<span class='tline' id='l141' data-llen='2863:2867'>杕杜</span><br/>
<span class='tline' id='l142' data-llen='2867:2893'><a onclick="displayPageImage('KR1c0036', 'WYG', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2893:2916'>　經㫖曰此詩之意欲人厚於兄弟而篤親親之恩非</span><br/>
<span class='tline' id='l144' data-llen='2916:2938'>　真無兄弟而自傷其孤特也但不知其何所指耳</span><br/>
<span class='tline' id='l145' data-llen='2938:2965'>有杕之杜其葉湑湑<span class='krp-note'>興/也</span>獨行踽踽豈無他人不如我同</span><br/>
<span class='tline' id='l146' data-llen='2965:2997'>父嗟行之人胡不比焉人無兄弟胡不佽焉<span class='krp-note'>興/意</span>○<span class='krp-note'>比毗/志反</span></span><br/>
<span class='tline' id='l147' data-llen='2997:3010'><span class='krp-note'>後凡親比/之比並同</span></span><br/>
<span class='tline' id='l148' data-llen='3010:3033'>　杕特生也杜赤棠也説見甘棠湑湑潤澤貎踽踽無</span><br/>
<span class='tline' id='l149' data-llen='3033:3052'>　所親貎行之人非同父也比親也佽助也</span><br/>
<span class='tline' id='l150' data-llen='3052:3079'>○有杕之杜其葉菁菁<span class='krp-note'>興/也</span>獨行睘睘豈無他人不如我</span><br/>
<span class='tline' id='l151' data-llen='3079:3105'><a onclick="displayPageImage('KR1c0036', 'WYG', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3105:3130'>同姓嗟行之人胡不比焉人無兄弟胡不佽焉<span class='krp-note'>興/意</span></span><br/>
<span class='tline' id='l153' data-llen='3130:3153'>　菁菁茂盛貎睘睘無所依貎同姓以同宗言亦謂兄</span><br/>
<span class='tline' id='l154' data-llen='3153:3176'>　弟也行之人非同姓也○言杕杜雖特生亦有湑湑</span><br/>
<span class='tline' id='l155' data-llen='3176:3199'>　菁菁之葉以庇本根人苟獨行而無兄弟則無庇矣</span><br/>
<span class='tline' id='l156' data-llen='3199:3222'>　見人不可無兄弟也非兄弟則為行路之人矣行路</span><br/>
<span class='tline' id='l157' data-llen='3222:3245'>　之人相遇何嘗相親比乎其所以不相比者正為人</span><br/>
<span class='tline' id='l158' data-llen='3245:3268'>　之無兄弟者不相助所以為行之人也此即常棣所</span><br/>
<span class='tline' id='l159' data-llen='3268:3282'>　謂雖有良朋况也永歎之意</span><br/>
<span class='tline' id='l160' data-llen='3282:3308'><a onclick="displayPageImage('KR1c0036', 'WYG', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3308:3320'>　　　杕杜二章章九句</span><br/>
<span class='tline' id='l162' data-llen='3320:3324'>羔裘</span><br/>
<span class='tline' id='l163' data-llen='3324:3344'>　經㫖曰此國人羙大夫能順民心而為治也</span><br/>
<span class='tline' id='l164' data-llen='3344:3368'>羔裘豹袪自我人居居豈無他人維子之故<span class='krp-note'>賦/也</span></span><br/>
<span class='tline' id='l165' data-llen='3368:3386'>　袪詳見遵大路字義居居各安其所也</span><br/>
<span class='tline' id='l166' data-llen='3386:3417'>○羔裘豹褎自我人究究豈無他人維子之好<span class='krp-note'>賦/也</span>○<span class='krp-note'>褎/與</span></span><br/>
<span class='tline' id='l167' data-llen='3417:3425'>　<span class='krp-note'>䄂/同</span></span><br/>
<span class='tline' id='l168' data-llen='3425:3448'>　究究各盡其分也好言其善也○大夫治民能順所</span><br/>
<span class='tline' id='l169' data-llen='3448:3475'><a onclick="displayPageImage('KR1c0036', 'WYG', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3475:3498'>　欲故國人稱之曰服此羔裘者從我所欲而為治故</span><br/>
<span class='tline' id='l171' data-llen='3498:3521'>　人人各安其所各盡其分而他人之分治者亦體大</span><br/>
<span class='tline' id='l172' data-llen='3521:3544'>　夫之意而皆有恩及人故曰豈無他人然皆大夫之</span><br/>
<span class='tline' id='l173' data-llen='3544:3556'>　所倡率也故特歸美焉</span><br/>
<span class='tline' id='l174' data-llen='3556:3568'>　　　羔裘二章章四句</span><br/>
<span class='tline' id='l175' data-llen='3568:3572'>鴇羽</span><br/>
<span class='tline' id='l176' data-llen='3572:3595'>　經㫖曰民困於征役而不得以飬其父母故作此詩</span><br/>
<span class='tline' id='l177' data-llen='3595:3618'>　以叙其無所控愬之情也觀王事靡盬之言意其當</span><br/>
<span class='tline' id='l178' data-llen='3618:3645'><a onclick="displayPageImage('KR1c0036', 'WYG', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3645:3657'>　為王風而誤入於唐耳</span><br/>
<span class='tline' id='l180' data-llen='3657:3684'>肅肅鴇羽集于苞栩<span class='krp-note'>比/也</span>王事靡盬不能蓺稷黍父母何</span><br/>
<span class='tline' id='l181' data-llen='3684:3700'>怙悠悠蒼天曷其有所<span class='krp-note'>賦/也</span></span><br/>
<span class='tline' id='l182' data-llen='3700:3723'>　肅肅羽聲鴇鳥名似鴈而大無後趾集止也苞叢生</span><br/>
<span class='tline' id='l183' data-llen='3723:3747'>　也栩柞也非櫟也詳見綿字義鴇本水鳥性不𣗳止</span><br/>
<span class='tline' id='l184' data-llen='3747:3770'>　以下無可棲之地而集於苞栩之上如易所謂鴻漸</span><br/>
<span class='tline' id='l185' data-llen='3770:3793'>　於木或得其桷以比民之性本欲安居而久勞征役</span><br/>
<span class='tline' id='l186' data-llen='3793:3816'>　急於求息也王事以周室言盬從監從古乃監視古</span><br/>
<span class='tline' id='l187' data-llen='3816:3843'><a onclick="displayPageImage('KR1c0036', 'WYG', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3843:3866'>　昔之義靡盬則視古不若謂世道之亂也怙恃也謂</span><br/>
<span class='tline' id='l189' data-llen='3866:3889'>　恃子以養也無所控愬則歸之天而已後二章義同</span><br/>
<span class='tline' id='l190' data-llen='3889:3916'>○肅肅鴇翼集于苞棘<span class='krp-note'>比/也</span>王事靡盬不能蓺黍稷父母</span><br/>
<span class='tline' id='l191' data-llen='3916:3933'>何食悠悠蒼天曷其有極<span class='krp-note'>賦/也</span></span><br/>
<span class='tline' id='l192' data-llen='3933:3945'>　棘小棗極所至之處也</span><br/>
<span class='tline' id='l193' data-llen='3945:3972'>○肅肅鴇行集于苞桑<span class='krp-note'>比/也</span>王事靡盬不能蓺稻粱父母</span><br/>
<span class='tline' id='l194' data-llen='3972:3989'>何嘗悠悠蒼天曷其有常<span class='krp-note'>賦/也</span></span><br/>
<span class='tline' id='l195' data-llen='3989:4011'>　行列也常復其常也○黍稷稻粱詳見七月字義</span><br/>
<span class='tline' id='l196' data-llen='4011:4038'><a onclick="displayPageImage('KR1c0036', 'WYG', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4038:4050'>　　　鴇羽三章章七句</span><br/>
<span class='tline' id='l198' data-llen='4050:4054'>無衣</span><br/>
<span class='tline' id='l199' data-llen='4054:4075'>　經㫖曰此羙賢士在下位者徳稱其服之詩也</span><br/>
<span class='tline' id='l200' data-llen='4075:4097'>豈曰無衣七兮不如子之衣安且吉兮<span class='krp-note'>賦/也</span></span><br/>
<span class='tline' id='l201' data-llen='4097:4120'>○豈曰無衣六兮不如子之衣安且燠兮<span class='krp-note'>賦/也</span></span><br/>
<span class='tline' id='l202' data-llen='4120:4143'>　七六皆受命之數按周官典命侯七命王之卿六命</span><br/>
<span class='tline' id='l203' data-llen='4143:4166'>　内外之爵惟上公九命王之公八命然異數不常加</span><br/>
<span class='tline' id='l204' data-llen='4166:4189'>　人也故舉侯之七命卿之六命者以言其服之為貴</span><br/>
<span class='tline' id='l205' data-llen='4189:4216'><a onclick="displayPageImage('KR1c0036', 'WYG', '012-12a' );" name="012-12a" class="pb">[012-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4216:4239'>　耳凡輿服等威上得以兼乎下故七命者得服七等</span><br/>
<span class='tline' id='l207' data-llen='4239:4262'>　之衣六命者得服六等之衣蓋畿外之侯畿内之卿</span><br/>
<span class='tline' id='l208' data-llen='4262:4285'>　受天子之命其貴至於七六之數而服其服者亦常</span><br/>
<span class='tline' id='l209' data-llen='4285:4308'>　有之但不如子之安而吉且燠耳蓋賢者徳稱其服</span><br/>
<span class='tline' id='l210' data-llen='4308:4331'>　其心無愧也子必指賢而在下位者今亦不知其的</span><br/>
<span class='tline' id='l211' data-llen='4331:4338'>　為何人矣</span><br/>
<span class='tline' id='l212' data-llen='4338:4350'>　　　無衣二章章三句</span><br/>
<span class='tline' id='l213' data-llen='4350:4356'>有杕之杜</span><br/>
<span class='tline' id='l214' data-llen='4356:4383'><a onclick="displayPageImage('KR1c0036', 'WYG', '012-12b' );" name="012-12b" class="pb">[012-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4383:4406'>　經㫖曰此寒士好賢真切之詩也集傳得之序以此</span><br/>
<span class='tline' id='l216' data-llen='4406:4429'>　亦為刺晉武公而作可發一笑唐風不過十二篇而</span><br/>
<span class='tline' id='l217' data-llen='4429:4452'>　連及曲沃武公者十居八九豈其國止有武公可言</span><br/>
<span class='tline' id='l218' data-llen='4452:4463'>　邪其識之陋亦甚矣</span><br/>
<span class='tline' id='l219' data-llen='4463:4490'>有杕之杜生于道左<span class='krp-note'>比/也</span>彼君子兮噬肯適我中心好之</span><br/>
<span class='tline' id='l220' data-llen='4490:4523'>曷飲食之<span class='krp-note'>賦/也</span>○<span class='krp-note'>飲音䕃食音翤後凡取/飲之食之之義者並同</span></span><br/>
<span class='tline' id='l221' data-llen='4523:4546'>　杕杜獨生道旁言其䕃不足以休息以比己之寡弱</span><br/>
<span class='tline' id='l222' data-llen='4546:4560'>　不足以致賢者也噬發語辭</span><br/>
<span class='tline' id='l223' data-llen='4560:4587'><a onclick="displayPageImage('KR1c0036', 'WYG', '012-13a' );" name="012-13a" class="pb">[012-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4587:4614'>○有杕之杜生于道周<span class='krp-note'>比/也</span>彼君子兮噬肯來遊中心好</span><br/>
<span class='tline' id='l225' data-llen='4614:4626'>之曷飲食之<span class='krp-note'>賦/也</span></span><br/>
<span class='tline' id='l226' data-llen='4626:4632'>　周曲也</span><br/>
<span class='tline' id='l227' data-llen='4632:4646'>　　　有杕之杜二章章六句</span><br/>
<span class='tline' id='l228' data-llen='4646:4650'>葛生</span><br/>
<span class='tline' id='l229' data-llen='4650:4673'>　經㫖曰此婦人以其夫征役或至䘮亡而誓死以守</span><br/>
<span class='tline' id='l230' data-llen='4673:4696'>　之之詩也程子以為此詩思存者非悼亡者而華谷</span><br/>
<span class='tline' id='l231' data-llen='4696:4719'>　嚴氏則直以為悼亡今觀詩意角枕錦衾之粲爛夏</span><br/>
<span class='tline' id='l232' data-llen='4719:4746'><a onclick="displayPageImage('KR1c0036', 'WYG', '012-13b' );" name="012-13b" class="pb">[012-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4746:4769'>　日冬夜之懐思豈悼亡者之所宜言乎但曰予美亡</span><br/>
<span class='tline' id='l234' data-llen='4769:4792'>　此則知其或已䘮亡而心猶冀其歸也其情亦可哀</span><br/>
<span class='tline' id='l235' data-llen='4792:4796'>　矣</span><br/>
<span class='tline' id='l236' data-llen='4796:4824'>葛生蒙楚蘞蔓于野<span class='krp-note'>比/也</span>予美亡此誰與獨處<span class='krp-note'>賦/也</span></span><br/>
<span class='tline' id='l237' data-llen='4824:4847'>　蘞草名似栝樓葉盛而細葛蒙楚而蘞蔓野以比己</span><br/>
<span class='tline' id='l238' data-llen='4847:4870'>　死則覆楚葬野之意予美亡此者謂其夫或䘮亡也</span><br/>
<span class='tline' id='l239' data-llen='4870:4887'>　誰與獨處程子曰誰與乎獨處而已</span><br/>
<span class='tline' id='l240' data-llen='4887:4916'>○葛生蒙棘蘞蔓于域<span class='krp-note'>比/也</span>予美亡此誰與獨息<span class='krp-note'>賦/也</span></span><br/>
<span class='tline' id='l241' data-llen='4916:4943'><a onclick="displayPageImage('KR1c0036', 'WYG', '012-14a' );" name="012-14a" class="pb">[012-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4943:4960'>　域瑩域指墓而言蓋婦已期於死矣</span><br/>
<span class='tline' id='l243' data-llen='4960:4984'>○角枕粲兮錦衾爛兮予美亡此誰與獨旦<span class='krp-note'>賦/也</span></span><br/>
<span class='tline' id='l244' data-llen='4984:5007'>　角枕猶言角巾言其方也粲爛皆華美鮮明之貎獨</span><br/>
<span class='tline' id='l245' data-llen='5007:5030'>　旦獨處至旦也角枕錦衾非縞素之服故不可言於</span><br/>
<span class='tline' id='l246' data-llen='5030:5035'>　夫亡</span><br/>
<span class='tline' id='l247' data-llen='5035:5057'>○夏之日冬之夜百嵗之後歸于其居<span class='krp-note'>賦/也</span></span><br/>
<span class='tline' id='l248' data-llen='5057:5073'>　夏日冬夜言其永也居以墳墓言</span><br/>
<span class='tline' id='l249' data-llen='5073:5095'>○冬之夜夏之日百嵗之後歸于其室<span class='krp-note'>賦/也</span></span><br/>
<span class='tline' id='l250' data-llen='5095:5122'><a onclick="displayPageImage('KR1c0036', 'WYG', '012-14b' );" name="012-14b" class="pb">[012-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5122:5130'>　室以塚壙言</span><br/>
<span class='tline' id='l252' data-llen='5130:5142'>　　　葛生五章章四句</span><br/>
<span class='tline' id='l253' data-llen='5142:5146'>采苓</span><br/>
<span class='tline' id='l254' data-llen='5146:5166'>　經㫖曰此賢人被䜛退隱首陽而作此詩也</span><br/>
<span class='tline' id='l255' data-llen='5166:5189'>采苓采苓首陽之巔人之為言苟亦無信舍旃舍旃苟</span><br/>
<span class='tline' id='l256' data-llen='5189:5221'>亦無然人之為言胡得焉<span class='krp-note'>賦/也</span>○<span class='krp-note'>舍音捨後凡捨/置之舍並同</span></span><br/>
<span class='tline' id='l257' data-llen='5221:5244'>　苓即簡兮隰有苓之苓首山名即禹貢雷首在平陽</span><br/>
<span class='tline' id='l258' data-llen='5244:5267'>　府蒲州東南山南曰陽巔山頂也苟猶言或者不敢</span><br/>
<span class='tline' id='l259' data-llen='5267:5294'><a onclick="displayPageImage('KR1c0036', 'WYG', '012-15a' );" name="012-15a" class="pb">[012-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5294:5315'>　必焉之辭也旃之也苟亦無然蒙上三句之意</span><br/>
<span class='tline' id='l261' data-llen='5315:5338'>○采苦采苦首陽之下人之為言苟亦無與舍旃舍旃</span><br/>
<span class='tline' id='l262' data-llen='5338:5356'>苟亦無然人之為言胡得焉<span class='krp-note'>賦/也</span></span><br/>
<span class='tline' id='l263' data-llen='5356:5371'>　苦即邶谷風荼苦之苦與許也</span><br/>
<span class='tline' id='l264' data-llen='5371:5394'>○采葑采葑首陽之東人之為言苟亦無從舍旃舍旃</span><br/>
<span class='tline' id='l265' data-llen='5394:5412'>苟亦無然人之為言胡得焉<span class='krp-note'>賦/也</span></span><br/>
<span class='tline' id='l266' data-llen='5412:5435'>　葑即邶谷風采葑之葑○賢人被䜛隱於首陽而言</span><br/>
<span class='tline' id='l267' data-llen='5435:5458'>　采苓采苦采葑以供食亦無不樂但人之為言或有</span><br/>
<span class='tline' id='l268' data-llen='5458:5485'><a onclick="displayPageImage('KR1c0036', 'WYG', '012-15b' );" name="012-15b" class="pb">[012-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5485:5508'>　不可信者謂不必其皆實也若舍之而或不以為然</span><br/>
<span class='tline' id='l270' data-llen='5508:5531'>　則人之為言豈有得行者哉正以其必可信而畧無</span><br/>
<span class='tline' id='l271' data-llen='5531:5554'>　所疑故人得以行其言耳不為必然之辭而曰苟者</span><br/>
<span class='tline' id='l272' data-llen='5554:5577'>　不敢自决其無招謗之實而欲人之少加察也婉而</span><br/>
<span class='tline' id='l273' data-llen='5577:5592'>　不迫亦可見其心氣之和平矣</span><br/>
<span class='tline' id='l274' data-llen='5592:5604'>　　　采苓三章章八句</span><br/>
<span class='tline' id='l275' data-llen='5604:5607'>　</span><br/>
<span class='tline' id='l276' data-llen='5607:5618'>　詩說解頥正釋卷十</span><br/>
</p>
<p><br/>
</p>
  </div>
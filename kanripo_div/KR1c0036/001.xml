<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0036', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　詩說解頥總論卷一　　　　明　季本　撰</span><br/>
<span class='tline' id='l10' data-llen='212:219'>　　　總論</span><br/>
<span class='tline' id='l11' data-llen='219:242'>　　　　按朱子於詩序有辯說而六義於綱領又詳</span><br/>
<span class='tline' id='l12' data-llen='242:265'>　　　　論之今考為總論以見一經大意東萊吕氏</span><br/>
<span class='tline' id='l13' data-llen='265:288'>　　　　讀詩記綱領别有詩樂刪次及章句音韻訓</span><br/>
<span class='tline' id='l14' data-llen='288:309'>　　　　詁傳授之目今亦損益其文而附論焉</span><br/>
<span class='tline' id='l15' data-llen='309:316'>　　大小序</span><br/>
<span class='tline' id='l16' data-llen='316:342'><a onclick="displayPageImage('KR1c0036', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='342:364'>鄭𤣥詩譜大序是子夏作小序是子夏毛公合作</span><br/>
<span class='tline' id='l18' data-llen='364:387'>陸徳明經典釋文舊說云后妃之徳也至用之邦國焉</span><br/>
<span class='tline' id='l19' data-llen='387:410'>名闗雎序謂之小序自風風也訖末名為大序今謂此</span><br/>
<span class='tline' id='l20' data-llen='410:430'>序止是關雎之序總論詩之綱領無大小之異</span><br/>
<span class='tline' id='l21' data-llen='430:453'>范曄後漢書儒林傳衛宏字敬仲東海人初九江謝曼</span><br/>
<span class='tline' id='l22' data-llen='453:476'>卿善毛詩乃為其訓宏從曼卿受學因作毛詩序善得</span><br/>
<span class='tline' id='l23' data-llen='476:486'>風雅之㫖今傳于世</span><br/>
<span class='tline' id='l24' data-llen='486:509'>隋經籍志先儒相承謂毛詩序子夏所創毛公及衛敬</span><br/>
<span class='tline' id='l25' data-llen='509:535'><a onclick="displayPageImage('KR1c0036', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='535:542'>仲更相潤色</span><br/>
<span class='tline' id='l27' data-llen='542:565'>程子曰大序是仲尼作又曰國史知得失之迹載其事</span><br/>
<span class='tline' id='l28' data-llen='565:588'>於篇端然後其義可知今小序之首是已其下乃説詩</span><br/>
<span class='tline' id='l29' data-llen='588:611'>者之辭而後人所附或有失詩意者或謂國史自作詩</span><br/>
<span class='tline' id='l30' data-llen='611:634'>亦或有如此者不必盡是自作要之詩皆國史主之也</span><br/>
<span class='tline' id='l31' data-llen='634:657'>程大昌攷古編范曄明言衛宏所序者毛傳耳則詩之</span><br/>
<span class='tline' id='l32' data-llen='657:680'>古序非宏也古序之與宏序今混併無别然有可考者</span><br/>
<span class='tline' id='l33' data-llen='680:703'>凡詩發序兩語如關雎后妃之徳也世人之謂小序者</span><br/>
<span class='tline' id='l34' data-llen='703:729'><a onclick="displayPageImage('KR1c0036', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='729:752'>古序也兩語以外續而申之世謂之大序者宏序也鄭</span><br/>
<span class='tline' id='l36' data-llen='752:776'>𤣥之釋南陔曰子夏序詩篇義合編遭戰國至秦而南</span><br/>
<span class='tline' id='l37' data-llen='776:799'>陔六詩亡毛公作傳各引其序冠之篇首故詩雖亡而</span><br/>
<span class='tline' id='l38' data-llen='799:823'>義猶在也𤣥謂序出子夏失其傳矣至謂六詩發序兩</span><br/>
<span class='tline' id='l39' data-llen='823:847'>語古嘗合編至毛公分冠者𤣥之在漢蓋親見也今六</span><br/>
<span class='tline' id='l40' data-llen='847:870'>序兩語之下眀言有義無辭知其為秦火以後見序而</span><br/>
<span class='tline' id='l41' data-llen='870:893'>不見詩者所為也毛公於詩第為之傳不為之序則其</span><br/>
<span class='tline' id='l42' data-llen='893:917'>申釋先後辭義非宏而孰為之也以鄭𤣥親見而證先</span><br/>
<span class='tline' id='l43' data-llen='917:943'><a onclick="displayPageImage('KR1c0036', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='943:966'>秦故有之序以六序綴語而例三百五篇序語昭昭然</span><br/>
<span class='tline' id='l45' data-llen='966:972'>白黑分矣</span><br/>
<span class='tline' id='l46' data-llen='972:995'>章如愚山堂考索詩之有序自太史採詩之時眀乎得</span><br/>
<span class='tline' id='l47' data-llen='995:1018'>失之迹已叙其美刺之意於篇之首自美刺一言而下</span><br/>
<span class='tline' id='l48' data-llen='1018:1041'>意者講師之説或出於子夏或出於毛公與衛宏之徒</span><br/>
<span class='tline' id='l49' data-llen='1041:1064'>非一人之手故其存於詩者文辭重複不然則六亡詩</span><br/>
<span class='tline' id='l50' data-llen='1064:1087'>之序何以只存首之一辭如白華孝子㓗白之類是也</span><br/>
<span class='tline' id='l51' data-llen='1087:1110'>蓋詩之亡者經師不得而見故其序不詳絲衣之序髙</span><br/>
<span class='tline' id='l52' data-llen='1110:1136'><a onclick="displayPageImage('KR1c0036', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1136:1159'>子曰靈星之尸也以是攷之則詩序附益之辭亦皆非</span><br/>
<span class='tline' id='l54' data-llen='1159:1166'>漢儒作眀矣</span><br/>
<span class='tline' id='l55' data-llen='1166:1189'>　今按毛詩大序本與關雎序合為一篇無大小之異</span><br/>
<span class='tline' id='l56' data-llen='1189:1212'>　也故蕭統全載此序於文選而謂為卜子夏作其分</span><br/>
<span class='tline' id='l57' data-llen='1212:1236'>　為大小鄭𤣥詩譜始言之亦不知其何所起也然亦</span><br/>
<span class='tline' id='l58' data-llen='1236:1259'>　但以風風也至末為大序至朱子則又以大序止於</span><br/>
<span class='tline' id='l59' data-llen='1259:1282'>　是為四始詩之至也然則關雎麟趾之化以下仍屬</span><br/>
<span class='tline' id='l60' data-llen='1282:1305'>　於用之邦國焉以為關雎小序皆以意分之耳大序</span><br/>
<span class='tline' id='l61' data-llen='1305:1331'><a onclick="displayPageImage('KR1c0036', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1331:1354'>　之言雜取禮記周禮之文似皆後人所掇拾而以一</span><br/>
<span class='tline' id='l63' data-llen='1354:1377'>　國之事言風天下之事言雅又以政之大小為二雅</span><br/>
<span class='tline' id='l64' data-llen='1377:1400'>　之别則於經義多有不合此决非子夏所作也故韓</span><br/>
<span class='tline' id='l65' data-llen='1400:1423'>　愈議之而况可謂之作於孔子乎謂大序是仲尼作</span><br/>
<span class='tline' id='l66' data-llen='1423:1447'>　者程子始言之鄭𤣥以来無此說也至於小序則其</span><br/>
<span class='tline' id='l67' data-llen='1447:1470'>　失又甚矣太師陳詩之後雖或國史主之以入載籍</span><br/>
<span class='tline' id='l68' data-llen='1470:1493'>　未必親作詩且類為之序而義復多違觀其文辭重</span><br/>
<span class='tline' id='l69' data-llen='1493:1516'>　複非出一人之手蓋必經師之所次輯王介甫又獨</span><br/>
<span class='tline' id='l70' data-llen='1516:1542'><a onclick="displayPageImage('KR1c0036', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1542:1565'>　謂詩人所自製尤為臆論如果詩人所自製則得詩</span><br/>
<span class='tline' id='l72' data-llen='1565:1588'>　本意矣雖子夏亦奚以加焉况未經秦火尚屬全經</span><br/>
<span class='tline' id='l73' data-llen='1588:1611'>　而何其為說多有悖理之甚者邪但詩序篇義舊本</span><br/>
<span class='tline' id='l74' data-llen='1611:1635'>　合編而毛公為傳始分冠各篇乃鄭𤣥所親見也則</span><br/>
<span class='tline' id='l75' data-llen='1635:1658'>　若毛傳之所從出而亦秦火以後經生非有得於孔</span><br/>
<span class='tline' id='l76' data-llen='1658:1681'>　門之宗㫖者若衛宏則亦附著其說於古序之後者</span><br/>
<span class='tline' id='l77' data-llen='1681:1704'>　歟餘詳見朱子詩序辯說○按孔氏曰漢初為傳訓</span><br/>
<span class='tline' id='l78' data-llen='1704:1727'>　者皆與經别行三傳之文不與經連故石經書公羊</span><br/>
<span class='tline' id='l79' data-llen='1727:1753'><a onclick="displayPageImage('KR1c0036', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1753:1776'>　傳皆無經文藝文志云毛詩經二十九卷毛詩詁訓</span><br/>
<span class='tline' id='l81' data-llen='1776:1799'>　傳三十卷是毛為詁訓亦與經别也又馬融為用禮</span><br/>
<span class='tline' id='l82' data-llen='1799:1822'>　之注乃云欲省學者兩讀故具載本文然則後漢以</span><br/>
<span class='tline' id='l83' data-llen='1822:1845'>　来始就經為註未審此詩引經附傳是誰為之其毛</span><br/>
<span class='tline' id='l84' data-llen='1845:1868'>　詩二十九卷不知併何卷也今觀毛氏以古序各冠</span><br/>
<span class='tline' id='l85' data-llen='1868:1891'>　篇端而篇末又總計章句之數則其以傳附經毛氏</span><br/>
<span class='tline' id='l86' data-llen='1891:1914'>　當自為之故朱子曰序本自為一編别附經後至毛</span><br/>
<span class='tline' id='l87' data-llen='1914:1937'>　公引以入經蓋亦以此非後人所併矣但毛詩詁訓</span><br/>
<span class='tline' id='l88' data-llen='1937:1963'><a onclick="displayPageImage('KR1c0036', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1963:1986'>　傳自為一編則不知其併經而言歟或詁訓傳不以</span><br/>
<span class='tline' id='l90' data-llen='1986:2009'>　附經而序語則以别編仍附經後歟如此則併經附</span><br/>
<span class='tline' id='l91' data-llen='2009:2025'>　序者非毛氏也疑亦衛宏所為耳</span><br/>
<span class='tline' id='l92' data-llen='2025:2031'>　　六義</span><br/>
<span class='tline' id='l93' data-llen='2031:2054'>大序詩有六義焉一曰風二曰賦三曰比四曰興五曰</span><br/>
<span class='tline' id='l94' data-llen='2054:2077'>雅六曰頌上以風化下下以風刺上主文而譎諫言之</span><br/>
<span class='tline' id='l95' data-llen='2077:2100'>者無罪聞之者足以戒故曰風至于王道衰禮義廢政</span><br/>
<span class='tline' id='l96' data-llen='2100:2123'>教失國異政家殊俗而變風變雅作矣國史眀乎得失</span><br/>
<span class='tline' id='l97' data-llen='2123:2149'><a onclick="displayPageImage('KR1c0036', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2149:2172'>之迹傷人倫之變哀刑政之苛吟咏性情以風其上逹</span><br/>
<span class='tline' id='l99' data-llen='2172:2195'>於事變而懷其舊俗者也故變風發乎情止乎禮義發</span><br/>
<span class='tline' id='l100' data-llen='2195:2218'>乎情民之性也止乎禮義先王之澤也是以一國之事</span><br/>
<span class='tline' id='l101' data-llen='2218:2241'>繫一人之本謂之風言天下之事形四方之風謂之雅</span><br/>
<span class='tline' id='l102' data-llen='2241:2264'>雅者正也言王政之所由興廢也政有大小故有小雅</span><br/>
<span class='tline' id='l103' data-llen='2264:2287'>焉有大雅焉頌者美盛徳之形容以其成功告於神眀</span><br/>
<span class='tline' id='l104' data-llen='2287:2299'>者也是為四始詩之至也</span><br/>
<span class='tline' id='l105' data-llen='2299:2322'>　今按六義之名本於周禮太師風雅頌謂之三經賦</span><br/>
<span class='tline' id='l106' data-llen='2322:2348'><a onclick="displayPageImage('KR1c0036', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2348:2371'>　比興謂之三緯繼風而言賦比興者先即風而見三</span><br/>
<span class='tline' id='l108' data-llen='2371:2394'>　者之為緯也風者諷也民俗私相咏歌之辭有嘉人</span><br/>
<span class='tline' id='l109' data-llen='2394:2417'>　之善而感動良心者有刺人之惡而感動恥心者皆</span><br/>
<span class='tline' id='l110' data-llen='2417:2440'>　諷言也雅者正也彼此面相告戒之辭有官僚規訴</span><br/>
<span class='tline' id='l111' data-llen='2440:2463'>　而屬於小者有君臣訓諭而屬於大者皆正言也頌</span><br/>
<span class='tline' id='l112' data-llen='2463:2486'>　者容也公也臣子形容功徳之辭有稱頌先君之徳</span><br/>
<span class='tline' id='l113' data-llen='2486:2509'>　而追思者有稱頌時君之徳而祝願者皆公言也亦</span><br/>
<span class='tline' id='l114' data-llen='2509:2532'>　而陳之而非私諷故與風人歌咏之體不同淫辭不</span><br/>
<span class='tline' id='l115' data-llen='2532:2558'><a onclick="displayPageImage('KR1c0036', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2558:2581'>　可以為諷邪辭不可以為正諛辭不可以為公但秦</span><br/>
<span class='tline' id='l117' data-llen='2581:2604'>　火之後詩篇錯亂多失故序而又雜以里巷狎邪之</span><br/>
<span class='tline' id='l118' data-llen='2604:2627'>　言則其義始不明矣詳見後刪次條下風雅頌體亦</span><br/>
<span class='tline' id='l119' data-llen='2627:2650'>　有相兼者如崧髙列於雅而曰其風肆好是雅兼風</span><br/>
<span class='tline' id='l120' data-llen='2650:2673'>　也但以作者本在雅非私諷之辭則不可以為風他</span><br/>
<span class='tline' id='l121' data-llen='2673:2696'>　如鳲鳩之有頌辭是風兼頌也但以作者本在風非</span><br/>
<span class='tline' id='l122' data-llen='2696:2719'>　面陳之辭則不可以為頌亦各從其類而已非以其</span><br/>
<span class='tline' id='l123' data-llen='2719:2742'>　音節之異而有三者之分也若吉甫作誦之誦則誦</span><br/>
<span class='tline' id='l124' data-llen='2742:2768'><a onclick="displayPageImage('KR1c0036', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2768:2791'>　說之誦非祝頌也賦只是直述事由以盡其情狀比</span><br/>
<span class='tline' id='l126' data-llen='2791:2814'>　則即物為喻意在言外然有二義有相繼言其事者</span><br/>
<span class='tline' id='l127' data-llen='2814:2837'>　有全不言其事者興則因物發端引起下句亦有二</span><br/>
<span class='tline' id='l128' data-llen='2837:2860'>　義有取於義而發者有因所見而發者各隨文求之</span><br/>
<span class='tline' id='l129' data-llen='2860:2883'>　而已此六者不過見三百篇之綱領體例耳非興觀</span><br/>
<span class='tline' id='l130' data-llen='2883:2906'>　群怨之所係也華谷嚴氏乃以風雅頌不為三經而</span><br/>
<span class='tline' id='l131' data-llen='2906:2929'>　與賦比興自為三百篇中之六義則太師之言何不</span><br/>
<span class='tline' id='l132' data-llen='2929:2952'>　並言風雅頌而屬賦比興於風下以見雅頌之同例</span><br/>
<span class='tline' id='l133' data-llen='2952:2978'><a onclick="displayPageImage('KR1c0036', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2978:3001'>　乎其言亦太好竒矣章句中分别賦比興之例别見</span><br/>
<span class='tline' id='l135' data-llen='3001:3024'>　章句音韻條下○序言風䖏大指得之矣但以一國</span><br/>
<span class='tline' id='l136' data-llen='3024:3047'>　之事為風天下之事為雅則風亦有關天下之事者</span><br/>
<span class='tline' id='l137' data-llen='3047:3070'>　雅亦有關一國之事者恐不宜如是之過析也至以</span><br/>
<span class='tline' id='l138' data-llen='3070:3093'>　王政之大小為小雅大雅之分亦非名雅之本意而</span><br/>
<span class='tline' id='l139' data-llen='3093:3116'>　頌止告成功於神眀則尚有臣子祝頌其君之徳一</span><br/>
<span class='tline' id='l140' data-llen='3116:3139'>　節將何所屬乎此又偏辭也○變風變雅舊說王道</span><br/>
<span class='tline' id='l141' data-llen='3139:3162'>　盛則風雅皆為正王道衰則風雅皆為變是以時世</span><br/>
<span class='tline' id='l142' data-llen='3162:3188'><a onclick="displayPageImage('KR1c0036', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3188:3211'>　之盛衰分正變也如文武西周之盛世則為正成康</span><br/>
<span class='tline' id='l144' data-llen='3211:3234'>　以後治化不及西周則為變耳竊疑之破斧之在豳</span><br/>
<span class='tline' id='l145' data-llen='3234:3257'>　風淇奥之在衛風緇衣之在鄭風車攻之在小雅烝</span><br/>
<span class='tline' id='l146' data-llen='3257:3280'>　民之在大雅皆歌咏盛徳之言不可以為非正而成</span><br/>
<span class='tline' id='l147' data-llen='3280:3303'>　王望治之時宣王中興之日平王靖難之初猶存先</span><br/>
<span class='tline' id='l148' data-llen='3303:3326'>　王之舊而皆謂之為變其心亦近於不廣矣夫文武</span><br/>
<span class='tline' id='l149' data-llen='3326:3349'>　周之盛世也其詩列於樂官者皆周召之手定其正</span><br/>
<span class='tline' id='l150' data-llen='3349:3372'>　不待言矣然成康之世亦有周召之遺風自此以至</span><br/>
<span class='tline' id='l151' data-llen='3372:3398'><a onclick="displayPageImage('KR1c0036', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3398:3421'>　宣王中間雖經夷厲之亂而宣王中興䏻復文武之</span><br/>
<span class='tline' id='l153' data-llen='3421:3444'>　業仲山甫尹吉甫諸賢在位其所采之詩必皆可與</span><br/>
<span class='tline' id='l154' data-llen='3444:3467'>　先王並美未必非周召家法也繼宣而為幽王繼幽</span><br/>
<span class='tline' id='l155' data-llen='3467:3490'>　而為平王而始東遷東遷又四十九年而春秋始作</span><br/>
<span class='tline' id='l156' data-llen='3490:3513'>　春秋之作以詩亡也然則東遷之初雖承幽王之無</span><br/>
<span class='tline' id='l157' data-llen='3513:3536'>　道而賢人如衛武公鄭武公者相繼為王卿士則太</span><br/>
<span class='tline' id='l158' data-llen='3536:3559'>　史所掌之詩未廢公論猶存不可以為詩亡而其時</span><br/>
<span class='tline' id='l159' data-llen='3559:3582'>　太史所采取者固亦瞽矇之所諷誦必具有成書苟</span><br/>
<span class='tline' id='l160' data-llen='3582:3608'><a onclick="displayPageImage('KR1c0036', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3608:3631'>　得其舊次無待於孔子之刪定而孔子之刪定乃為</span><br/>
<span class='tline' id='l162' data-llen='3631:3654'>　詩亡而發此與詩亡然後春秋作之意實相表裏也</span><br/>
<span class='tline' id='l163' data-llen='3654:3677'>　竊意詩亡之前太史之所采取者以之為正詩亡之</span><br/>
<span class='tline' id='l164' data-llen='3677:3700'>　後孔子之所刪定者以之為變亦可也正變之說本</span><br/>
<span class='tline' id='l165' data-llen='3700:3723'>　非經文而序說有之亦何所據况今列於風雅之詩</span><br/>
<span class='tline' id='l166' data-llen='3723:3746'>　意指差訛篇章錯亂未必皆得其所乎鄭氏緣此遂</span><br/>
<span class='tline' id='l167' data-llen='3746:3769'>　為詩譜列文武夷厲諸王之世而以周召豳邶諸國</span><br/>
<span class='tline' id='l168' data-llen='3769:3792'>　分附其下歐陽氏又從而補其殘闕不過因序說而</span><br/>
<span class='tline' id='l169' data-llen='3792:3819'><a onclick="displayPageImage('KR1c0036', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3819:3842'>　强排耳何以必知其然哉至於孔氏為王道衰諸侯</span><br/>
<span class='tline' id='l171' data-llen='3842:3865'>　有變風王道盛諸侯無正風之說則益贅矣餘詳見</span><br/>
<span class='tline' id='l172' data-llen='3865:3888'>　後刪次條下○序謂國史眀乎得失之迹傷人倫之</span><br/>
<span class='tline' id='l173' data-llen='3888:3911'>　變哀刑政之苛吟咏性情以風其上逹於事變而懷</span><br/>
<span class='tline' id='l174' data-llen='3911:3934'>　其舊俗者也若以為作詩則公卿大夫匹夫匹婦皆</span><br/>
<span class='tline' id='l175' data-llen='3934:3957'>　得為之而不可專言國史以為誦詩則太師之屬瞽</span><br/>
<span class='tline' id='l176' data-llen='3957:3980'>　矇之職而亦非國史所䏻與也朱子既論其非矣然</span><br/>
<span class='tline' id='l177' data-llen='3980:4003'>　華谷嚴氏以為古者有采詩之官其巡狩也命太師</span><br/>
<span class='tline' id='l178' data-llen='4003:4030'><a onclick="displayPageImage('KR1c0036', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4030:4053'>　陳詩以觀民風采得之後屬之國史國史眀得失之</span><br/>
<span class='tline' id='l180' data-llen='4053:4076'>　迹謂知詩人所言之意也知其意在於哀傷人倫刑</span><br/>
<span class='tline' id='l181' data-llen='4076:4099'>　政之失發於情性而吟咏之以風刺其上蓋通逹古</span><br/>
<span class='tline' id='l182' data-llen='4099:4122'>　今之變而思先王之舊也此皆詩人之意唯國史䏻</span><br/>
<span class='tline' id='l183' data-llen='4122:4145'>　眀之故題其事迹於篇端也此說於義亦通今姑存</span><br/>
<span class='tline' id='l184' data-llen='4145:4168'>　之○史遷云關雎之亂以為風始鹿鳴為小雅始文</span><br/>
<span class='tline' id='l185' data-llen='4168:4191'>　王為大雅始清廟為頌始朱子引以眀四始之義竊</span><br/>
<span class='tline' id='l186' data-llen='4191:4214'>　謂周南之首關雎固無異議若鹿鳴文王清廟之為</span><br/>
<span class='tline' id='l187' data-llen='4214:4241'><a onclick="displayPageImage('KR1c0036', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4241:4264'>　三始義則未安古詩散亡之後簡編錯亂者多矣豈</span><br/>
<span class='tline' id='l189' data-llen='4264:4287'>　可據此三詩以為始乎蓋四始者言風化之所由也</span><br/>
<span class='tline' id='l190' data-llen='4287:4310'>　○風雅頌之次先後亦有義焉風以感發人之良心</span><br/>
<span class='tline' id='l191' data-llen='4310:4333'>　也人心正而後有正論故雅次於風朋友正而後君</span><br/>
<span class='tline' id='l192' data-llen='4333:4356'>　臣正故大雅次小雅君徳正而後成功故頌次大雅</span><br/>
<span class='tline' id='l193' data-llen='4356:4379'>　然皆起於風而風以二南為本魯商二頌之繼周者</span><br/>
<span class='tline' id='l194' data-llen='4379:4402'>　諸侯之國有聖人之遺風焉亦可頌也周公商王之</span><br/>
<span class='tline' id='l195' data-llen='4402:4425'>　徳異於他國故特舉而言之耳商有頌而夏無頌者</span><br/>
<span class='tline' id='l196' data-llen='4425:4452'><a onclick="displayPageImage('KR1c0036', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4452:4475'>　商則有宋存焉夏則杞不足徴矣詳見魯商本頌下</span><br/>
<span class='tline' id='l198' data-llen='4475:4481'>　　詩樂</span><br/>
<span class='tline' id='l199' data-llen='4481:4504'>書舜典帝曰夔命汝典樂教胄子直而温寛而栗剛而</span><br/>
<span class='tline' id='l200' data-llen='4504:4527'>無虐簡而無傲詩言志歌永言聲依永律和聲八音克</span><br/>
<span class='tline' id='l201' data-llen='4527:4538'>諧無相奪倫神人以和</span><br/>
<span class='tline' id='l202' data-llen='4538:4561'>書益稷帝曰庶頑䜛說若不在時候以眀之撻以記之</span><br/>
<span class='tline' id='l203' data-llen='4561:4584'>書用識哉欲並生哉工以納言時而颺之格則承之庸</span><br/>
<span class='tline' id='l204' data-llen='4584:4591'>之否則威之</span><br/>
<span class='tline' id='l205' data-llen='4591:4618'><a onclick="displayPageImage('KR1c0036', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4618:4640'>禮記王制天子五年一巡守命太師陳詩以觀民風</span><br/>
<span class='tline' id='l207' data-llen='4640:4663'>周禮太師教六詩曰風曰賦曰比曰興曰雅曰頌以六</span><br/>
<span class='tline' id='l208' data-llen='4663:4675'>徳為之本以六律為之音</span><br/>
<span class='tline' id='l209' data-llen='4675:4690'>瞽矇掌九徳六詩之歌以役太師</span><br/>
<span class='tline' id='l210' data-llen='4690:4713'>周禮大司樂掌成均之法以治建國之學政而以樂教</span><br/>
<span class='tline' id='l211' data-llen='4713:4717'>國子</span><br/>
<span class='tline' id='l212' data-llen='4717:4740'>前漢禮樂志周禮自卿大夫師瞽以下皆選有道徳之</span><br/>
<span class='tline' id='l213' data-llen='4740:4761'>人朝夕習業以教國子國子者卿大夫之子弟也</span><br/>
<span class='tline' id='l214' data-llen='4761:4788'><a onclick="displayPageImage('KR1c0036', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4788:4811'>儀禮鄉飲酒禮工歌鹿鳴四牡皇皇者華笙南陔白華</span><br/>
<span class='tline' id='l216' data-llen='4811:4834'>華黍乃間歌魚麗笙由庚歌南有嘉魚笙崇丘歌南山</span><br/>
<span class='tline' id='l217' data-llen='4834:4857'>有臺笙由儀乃合樂周南關雎葛覃卷耳召南鵲巢采</span><br/>
<span class='tline' id='l218' data-llen='4857:4870'>蘩采蘋告於樂正曰正歌備</span><br/>
<span class='tline' id='l219' data-llen='4870:4893'>禮記鄉飲酒義工入升歌三終主人獻之笙入三終主</span><br/>
<span class='tline' id='l220' data-llen='4893:4912'>人獻之間歌三終合樂三終工告樂備遂出</span><br/>
<span class='tline' id='l221' data-llen='4912:4935'>儀禮鄉射禮乃合樂周南關雎葛覃卷耳召南鵲巢采</span><br/>
<span class='tline' id='l222' data-llen='4935:4948'>蘩采蘋告於樂正曰正歌備</span><br/>
<span class='tline' id='l223' data-llen='4948:4975'><a onclick="displayPageImage('KR1c0036', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4975:4998'>儀禮燕禮工歌鹿鳴四牡皇皇者華笙奏南陔白華華</span><br/>
<span class='tline' id='l225' data-llen='4998:5021'>黍乃間歌魚麗笙由庚歌南有嘉魚笙崇丘歌南山有</span><br/>
<span class='tline' id='l226' data-llen='5021:5044'>臺笙由儀遂歌鄉樂周南關雎葛覃卷耳召南鵲巢采</span><br/>
<span class='tline' id='l227' data-llen='5044:5059'>蘩采蘋太師告于樂正曰正歌備</span><br/>
<span class='tline' id='l228' data-llen='5059:5082'>儀禮大射禮乃歌鹿鳴三終乃管新宫三終奏貍首以</span><br/>
<span class='tline' id='l229' data-llen='5082:5085'>射</span><br/>
<span class='tline' id='l230' data-llen='5085:5108'>禮記射義天子以騶虞為節諸侯以貍首為節卿大夫</span><br/>
<span class='tline' id='l231' data-llen='5108:5131'>以采蘋為節士以采蘩為節詩云曽孫侯氏四正具舉</span><br/>
<span class='tline' id='l232' data-llen='5131:5158'><a onclick="displayPageImage('KR1c0036', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5158:5181'>大夫君子凡以庶士小大莫䖏御于君所以燕以射則</span><br/>
<span class='tline' id='l234' data-llen='5181:5186'>燕則譽</span><br/>
<span class='tline' id='l235' data-llen='5186:5208'>禮記玉藻趨以采齊行以肆夏周旋中規折旋中矩</span><br/>
<span class='tline' id='l236' data-llen='5208:5231'>國語叔孫穆子聘于晉晉悼公饗之樂及鹿鳴之三而</span><br/>
<span class='tline' id='l237' data-llen='5231:5254'>後拜樂三晉侯使行人問焉對曰夫先樂金奏肆夏繁</span><br/>
<span class='tline' id='l238' data-llen='5254:5277'>遏渠天子所以饗元侯也夫歌文王大眀緜則兩君相</span><br/>
<span class='tline' id='l239' data-llen='5277:5300'>見之樂也皆非使臣之所敢聞也今伶簫詠歌鹿鳴之</span><br/>
<span class='tline' id='l240' data-llen='5300:5323'>三君之所以貺使臣臣敢不拜况夫鹿鳴君之所以嘉</span><br/>
<span class='tline' id='l241' data-llen='5323:5350'><a onclick="displayPageImage('KR1c0036', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5350:5373'>先君之好也敢不拜嘉四牡君之所以章使臣之勤也</span><br/>
<span class='tline' id='l243' data-llen='5373:5396'>敢不拜章皇皇者華君教使臣曰每懷靡及諏謀度詢</span><br/>
<span class='tline' id='l244' data-llen='5396:5406'>必咨於周敢不拜教</span><br/>
<span class='tline' id='l245' data-llen='5406:5429'>左傳僖公二十三年晉公子重耳至秦穆公享之公子</span><br/>
<span class='tline' id='l246' data-llen='5429:5452'>賦河水公賦六月趙衰曰重耳拜賜公子降拜稽首公</span><br/>
<span class='tline' id='l247' data-llen='5452:5475'>降一級而辭焉衰曰君稱所以佐天子者命重耳重耳</span><br/>
<span class='tline' id='l248' data-llen='5475:5480'>敢不拜</span><br/>
<span class='tline' id='l249' data-llen='5480:5503'>文公四年秋寗武子来聘公與之宴為賦湛露及彤弓</span><br/>
<span class='tline' id='l250' data-llen='5503:5530'><a onclick="displayPageImage('KR1c0036', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5530:5553'>不辭又不答賦使行人私焉對曰昔諸侯朝正於王於</span><br/>
<span class='tline' id='l252' data-llen='5553:5576'>是乎賦湛露則天子當陽諸侯用命也諸侯敵王所愾</span><br/>
<span class='tline' id='l253' data-llen='5576:5599'>而獻其功王於是乎賜之彤弓一彤矢百玈弓矢千以</span><br/>
<span class='tline' id='l254' data-llen='5599:5622'>覺報宴今陪臣来繼舊好君辱貺之其敢干大禮以自</span><br/>
<span class='tline' id='l255' data-llen='5622:5626'>取戾</span><br/>
<span class='tline' id='l256' data-llen='5626:5649'>文公十三年冬公如晉還鄭伯與公宴于棐子家賦鴻</span><br/>
<span class='tline' id='l257' data-llen='5649:5672'>鴈季文子曰寡君未免於此文子賦四月子家賦載馳</span><br/>
<span class='tline' id='l258' data-llen='5672:5691'>之四章文子賦采薇之四章鄭伯拜公答拜</span><br/>
<span class='tline' id='l259' data-llen='5691:5718'><a onclick="displayPageImage('KR1c0036', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5718:5741'>成公九年夏季文子如宋致女復命公享之賦韓奕之</span><br/>
<span class='tline' id='l261' data-llen='5741:5764'>五章穆姜出于房再拜曰大夫勤辱不忘先君以及嗣</span><br/>
<span class='tline' id='l262' data-llen='5764:5787'>君施及未亡人先君猶有望也敢拜大夫之重勤又賦</span><br/>
<span class='tline' id='l263' data-llen='5787:5796'>緑衣之卒章而入</span><br/>
<span class='tline' id='l264' data-llen='5796:5819'>成公十二年晉郤至如楚聘且涖盟楚子享之子反相</span><br/>
<span class='tline' id='l265' data-llen='5819:5842'>為地室而縣焉卻至將登金奏作於下驚而走出子反</span><br/>
<span class='tline' id='l266' data-llen='5842:5865'>曰日云莫矣寡君須矣吾子其入也賔曰君不忘先君</span><br/>
<span class='tline' id='l267' data-llen='5865:5888'>之好施及下臣貺之以大禮重之以備樂如天之福兩</span><br/>
<span class='tline' id='l268' data-llen='5888:5915'><a onclick="displayPageImage('KR1c0036', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5915:5938'>君相見何以代此下臣不敢子反曰如天之福兩君相</span><br/>
<span class='tline' id='l270' data-llen='5938:5961'>見無亦唯是一矢以相加遺焉用樂寡君須矣吾子其</span><br/>
<span class='tline' id='l271' data-llen='5961:5984'>入也賔曰若讓之以一矢禍之大者其何福之為世之</span><br/>
<span class='tline' id='l272' data-llen='5984:6007'>治也諸侯間於天子之事則相朝也於是乎有享宴之</span><br/>
<span class='tline' id='l273' data-llen='6007:6030'>禮享以訓共儉宴以示慈惠共儉以行禮而慈惠以布</span><br/>
<span class='tline' id='l274' data-llen='6030:6053'>政政以禮成民是以息百官承事朝而不夕此公侯之</span><br/>
<span class='tline' id='l275' data-llen='6053:6076'>所以扞城其民也故詩曰赳赳武夫公侯干城及其亂</span><br/>
<span class='tline' id='l276' data-llen='6076:6099'>也諸侯貪冐侵欲不忌争㝷常以盡其民畧其武夫以</span><br/>
<span class='tline' id='l277' data-llen='6099:6126'><a onclick="displayPageImage('KR1c0036', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6126:6149'>為已腹心股肱爪牙故詩曰赳赳武夫公侯腹心天下</span><br/>
<span class='tline' id='l279' data-llen='6149:6172'>有道則公侯䏻為民干城而制其腹心亂則反之今吾</span><br/>
<span class='tline' id='l280' data-llen='6172:6195'>子之言亂之道也不可以為法然吾子主也至敢不從</span><br/>
<span class='tline' id='l281' data-llen='6195:6201'>遂入卒事</span><br/>
<span class='tline' id='l282' data-llen='6201:6224'>襄公八年冬晉范宣子来聘公享之宣子賦摽有梅季</span><br/>
<span class='tline' id='l283' data-llen='6224:6247'>武子曰誰敢哉今譬於草木寡君在君君之臭味也歡</span><br/>
<span class='tline' id='l284' data-llen='6247:6270'>以承命何時之有武子賦角弓賔將出武子賦彤弓宣</span><br/>
<span class='tline' id='l285' data-llen='6270:6293'>子曰城濮之役我先君文公獻功于衡雍受彤弓于襄</span><br/>
<span class='tline' id='l286' data-llen='6293:6320'><a onclick="displayPageImage('KR1c0036', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6320:6341'>王以為子孫藏匄也先君守官之嗣也敢不承命</span><br/>
<span class='tline' id='l288' data-llen='6341:6364'>十四年春㑹于向為吳謀楚故也范宣子將執戎子駒</span><br/>
<span class='tline' id='l289' data-llen='6364:6387'>支對以無罪賦青蠅而退宣子辭焉使即事于㑹成愷</span><br/>
<span class='tline' id='l290' data-llen='6387:6391'>悌也</span><br/>
<span class='tline' id='l291' data-llen='6391:6414'>十六年冬穆叔如晉聘且言齊故曰敝邑之急朝不及</span><br/>
<span class='tline' id='l292' data-llen='6414:6437'>夕引領西望曰庶㡬乎比執事之間恐無及也見中行</span><br/>
<span class='tline' id='l293' data-llen='6437:6460'>獻子賦祈父獻子曰偃知罪矣敢不從執事以同恤社</span><br/>
<span class='tline' id='l294' data-llen='6460:6483'>稷而使魯及此見范宣子賦鴻鴈之卒章宣子曰匄在</span><br/>
<span class='tline' id='l295' data-llen='6483:6510'><a onclick="displayPageImage('KR1c0036', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6510:6519'>此敢使魯無鳩乎</span><br/>
<span class='tline' id='l297' data-llen='6519:6542'>十九年冬十有二月齊及晉平盟于大隧故穆叔㑹范</span><br/>
<span class='tline' id='l298' data-llen='6542:6564'>宣子于柯穆叔賦載馳之四章叔向曰肸敢不承命</span><br/>
<span class='tline' id='l299' data-llen='6564:6587'>二十年冬季武子如宋禇師叚逆之以受享賦棠棣之</span><br/>
<span class='tline' id='l300' data-llen='6587:6610'>七章以卒宋人重賄之歸復命公享之賦魚麗之卒章</span><br/>
<span class='tline' id='l301' data-llen='6610:6627'>公賦南山有臺武子去所曰臣不堪也</span><br/>
<span class='tline' id='l302' data-llen='6627:6650'>二十六年夏六月衛侯如晉晉人執而囚之齊侯鄭伯</span><br/>
<span class='tline' id='l303' data-llen='6650:6673'>為衛侯故如晉晉侯兼享之晉侯賦嘉樂國景子相齊</span><br/>
<span class='tline' id='l304' data-llen='6673:6700'><a onclick="displayPageImage('KR1c0036', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6700:6723'>侯賦蓼蕭子展相鄭伯賦緇衣叔向命晉侯拜二君曰</span><br/>
<span class='tline' id='l306' data-llen='6723:6746'>寡君敢拜齊君之安我先君之宗祧也敢拜鄭君之不</span><br/>
<span class='tline' id='l307' data-llen='6746:6769'>貳也國子使晏平仲私於叔向曰晉君宣其明徳於諸</span><br/>
<span class='tline' id='l308' data-llen='6769:6792'>侯恤其患而補其闕正其違而治其煩所以為盟主也</span><br/>
<span class='tline' id='l309' data-llen='6792:6815'>今為臣執君若之何叔向告趙文子文子以告晉侯晉</span><br/>
<span class='tline' id='l310' data-llen='6815:6838'>侯言衛侯之罪使叔向告二君國子賦轡之柔矣子展</span><br/>
<span class='tline' id='l311' data-llen='6838:6852'>賦將仲子兮晉侯乃許歸衛侯</span><br/>
<span class='tline' id='l312' data-llen='6852:6875'>二十七年春齊慶封来聘其車美孟孫謂叔孫曰慶季</span><br/>
<span class='tline' id='l313' data-llen='6875:6902'><a onclick="displayPageImage('KR1c0036', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6902:6925'>之車不亦美乎叔孫曰豹聞之服美不稱必以惡終美</span><br/>
<span class='tline' id='l315' data-llen='6925:6946'>車何為叔孫與慶封食不敬為賦相䑕亦不知也</span><br/>
<span class='tline' id='l316' data-llen='6946:6969'>宋之盟鄭伯享趙孟于垂隴子展伯有子西子産太叔</span><br/>
<span class='tline' id='l317' data-llen='6969:6992'>二子石從趙孟曰七子從君以寵武也請皆賦以卒君</span><br/>
<span class='tline' id='l318' data-llen='6992:7015'>貺武亦以觀七子之志子展賦草蟲趙孟曰善哉民之</span><br/>
<span class='tline' id='l319' data-llen='7015:7038'>主也抑武也不足以當之伯有賦鶉之賁賁趙孟曰牀</span><br/>
<span class='tline' id='l320' data-llen='7038:7061'>第之言不踰閾况在野乎非使人之所得聞也子西賦</span><br/>
<span class='tline' id='l321' data-llen='7061:7084'>黍苗之四章趙孟曰寡君在武何䏻焉子産賦隰桑趙</span><br/>
<span class='tline' id='l322' data-llen='7084:7111'><a onclick="displayPageImage('KR1c0036', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7111:7134'>孟曰武請受其卒章子太叔賦野有蔓草趙孟曰吾子</span><br/>
<span class='tline' id='l324' data-llen='7134:7157'>之惠也印段賦蟋蟀趙孟曰善哉吾有望矣公孫段賦</span><br/>
<span class='tline' id='l325' data-llen='7157:7180'>桑扈趙孟曰匪交匪敖福將焉徃若保是言欲辭福禄</span><br/>
<span class='tline' id='l326' data-llen='7180:7184'>得乎</span><br/>
<span class='tline' id='l327' data-llen='7184:7207'>秋楚薳罷如晉涖盟晉侯享之將出賦既醉叔向曰薳</span><br/>
<span class='tline' id='l328' data-llen='7207:7230'>氏之有後於楚國也宜哉承君命不忘敏子蕩將知政</span><br/>
<span class='tline' id='l329' data-llen='7230:7233'>矣</span><br/>
<span class='tline' id='l330' data-llen='7233:7256'>昭公元年春季武子伐莒取鄆楚告于晉請戮其使趙</span><br/>
<span class='tline' id='l331' data-llen='7256:7283'><a onclick="displayPageImage('KR1c0036', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7283:7306'>孟固請諸楚楚人許之乃免叔孫令尹享趙孟賦大眀</span><br/>
<span class='tline' id='l333' data-llen='7306:7329'>之首章趙孟賦小宛之二章趙孟謂叔向曰令尹自以</span><br/>
<span class='tline' id='l334' data-llen='7329:7334'>為王矣</span><br/>
<span class='tline' id='l335' data-llen='7334:7357'>夏四月趙孟叔孫豹曹大夫入于鄭鄭伯兼享之子皮</span><br/>
<span class='tline' id='l336' data-llen='7357:7380'>戒趙孟禮終賦瓠葉子皮遂戒穆叔具五獻之籩豆於</span><br/>
<span class='tline' id='l337' data-llen='7380:7403'>幕下趙孟辭乃用一獻趙孟為客禮終乃宴穆叔賦鵲</span><br/>
<span class='tline' id='l338' data-llen='7403:7426'>巢趙孟曰武不堪也又賦采蘩曰小國為蘩大國省穡</span><br/>
<span class='tline' id='l339' data-llen='7426:7449'>而用之其何實非命子皮賦野有死麕之卒章趙孟賦</span><br/>
<span class='tline' id='l340' data-llen='7449:7476'><a onclick="displayPageImage('KR1c0036', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7476:7494'>常棣且曰吾兄弟比以安尨也可使無吠</span><br/>
<span class='tline' id='l342' data-llen='7494:7517'>二年春晉侯使韓宣子来聘公享之季武子賦緜之卒</span><br/>
<span class='tline' id='l343' data-llen='7517:7540'>章韓子賦角弓季武子曰敢拜子之彌縫敝邑寡君有</span><br/>
<span class='tline' id='l344' data-llen='7540:7563'>望矣武子賦節之卒章既享宴于季氏有嘉樹焉宣子</span><br/>
<span class='tline' id='l345' data-llen='7563:7586'>譽之武子曰宿敢不封殖此樹以無忘角弓遂賦甘棠</span><br/>
<span class='tline' id='l346' data-llen='7586:7609'>宣子曰起不堪也無以及召公宣子遂如齊納幣自齊</span><br/>
<span class='tline' id='l347' data-llen='7609:7630'>聘于衛衛享之北宫文子賦淇澳宣子賦木𤓰</span><br/>
<span class='tline' id='l348' data-llen='7630:7653'>三年冬十月鄭伯如楚子産相楚子享之賦吉日既享</span><br/>
<span class='tline' id='l349' data-llen='7653:7680'><a onclick="displayPageImage('KR1c0036', 'WYG', '001-20a' );" name="001-20a" class="pb">[001-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7680:7695'>子産乃具田備王以田江南之夢</span><br/>
<span class='tline' id='l351' data-llen='7695:7718'>十二年夏宋華定来聘通嗣君也享之為賦蓼蕭弗知</span><br/>
<span class='tline' id='l352' data-llen='7718:7741'>又不答賦昭子曰必亡宴語之不懷寵光之不宣令徳</span><br/>
<span class='tline' id='l353' data-llen='7741:7755'>之不知同福之不受將何以在</span><br/>
<span class='tline' id='l354' data-llen='7755:7778'>十六年春三月晉韓起聘于鄭夏四月鄭六卿餞宣子</span><br/>
<span class='tline' id='l355' data-llen='7778:7801'>于郊宣子曰二三君子請皆賦起亦以知鄭志子齹賦</span><br/>
<span class='tline' id='l356' data-llen='7801:7824'>野有蔓草宣子曰孺子善哉吾有望矣子産賦鄭之羔</span><br/>
<span class='tline' id='l357' data-llen='7824:7847'>裘宣子曰起不堪也子太叔賦褰裳宣子曰起在此敢</span><br/>
<span class='tline' id='l358' data-llen='7847:7874'><a onclick="displayPageImage('KR1c0036', 'WYG', '001-20b' );" name="001-20b" class="pb">[001-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7874:7897'>勤子至于他人乎子太叔拜宣子曰善哉子之言是不</span><br/>
<span class='tline' id='l360' data-llen='7897:7920'>有是事其能終乎子游賦風雨子旗賦有女同車子柳</span><br/>
<span class='tline' id='l361' data-llen='7920:7943'>賦蘀兮宣子喜曰鄭其庶乎二三君子以君命貺起賦</span><br/>
<span class='tline' id='l362' data-llen='7943:7966'>不出鄭志皆眤燕好也二三君子數世之主也可以無</span><br/>
<span class='tline' id='l363' data-llen='7966:7989'>懼矣宣子皆獻馬焉而賦我將子産拜使五卿皆拜曰</span><br/>
<span class='tline' id='l364' data-llen='7989:7999'>吾子靖亂敢不拜徳</span><br/>
<span class='tline' id='l365' data-llen='7999:8022'>十七年春小邾穆公来朝公與之宴季平子賦采菽穆</span><br/>
<span class='tline' id='l366' data-llen='8022:8041'>公賦菁菁者莪昭子曰不有其國其能乆乎</span><br/>
<span class='tline' id='l367' data-llen='8041:8068'><a onclick="displayPageImage('KR1c0036', 'WYG', '001-21a' );" name="001-21a" class="pb">[001-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8068:8088'>二十五年春宋公享昭子賦新宫昭子賦車轄</span><br/>
<span class='tline' id='l369' data-llen='8088:8111'>定公四年冬吳入郢楚昭王在随申包胥如秦乞師秦</span><br/>
<span class='tline' id='l370' data-llen='8111:8134'>伯辭焉使歸就館對曰寡君越在草莽未獲所伏下臣</span><br/>
<span class='tline' id='l371' data-llen='8134:8157'>何敢即安立依於庭墻而哭日夜不絶聲勺飲不入口</span><br/>
<span class='tline' id='l372' data-llen='8157:8178'>七日秦哀公為之賦無衣九頓首而坐秦師乃出</span><br/>
<span class='tline' id='l373' data-llen='8178:8201'>論語三家者以雍徹子曰相維辟公天子穆穆奚取於</span><br/>
<span class='tline' id='l374' data-llen='8201:8207'>三家之堂</span><br/>
<span class='tline' id='l375' data-llen='8207:8226'>子曰吾自衛反魯然後樂正雅頌各得其所</span><br/>
<span class='tline' id='l376' data-llen='8226:8253'><a onclick="displayPageImage('KR1c0036', 'WYG', '001-21b' );" name="001-21b" class="pb">[001-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8253:8276'>朱子曰舊說二南為正風所以用之閨門鄉黨邦國而</span><br/>
<span class='tline' id='l378' data-llen='8276:8299'>化天下十三國為變風則亦領在樂官以時存肄備觀</span><br/>
<span class='tline' id='l379' data-llen='8299:8302'>省</span><br/>
<span class='tline' id='l380' data-llen='8302:8325'>　今按詩長言之則為歌歌則有高下疾徐之節而為</span><br/>
<span class='tline' id='l381' data-llen='8325:8348'>　聲律聲律和則為樂詩也者以聲之發者而言也樂</span><br/>
<span class='tline' id='l382' data-llen='8348:8371'>　也者以聲之和者而言也詩即樂也播之八音不過</span><br/>
<span class='tline' id='l383' data-llen='8371:8394'>　諧此歌耳古人之教最重於詩故先王命太師陳詩</span><br/>
<span class='tline' id='l384' data-llen='8394:8417'>　以觀民風取其言之得正者定為雅樂而使人歌之</span><br/>
<span class='tline' id='l385' data-llen='8417:8444'><a onclick="displayPageImage('KR1c0036', 'WYG', '001-22a' );" name="001-22a" class="pb">[001-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8444:8467'>　以教國子胄子即國子也於凢人之不徳者則使樂</span><br/>
<span class='tline' id='l387' data-llen='8467:8490'>　工以其所采納之言颺之於歌以興起人之善心此</span><br/>
<span class='tline' id='l388' data-llen='8490:8513'>　虞庭工以納言時而颺之以觀庶頑䜛說之改過正</span><br/>
<span class='tline' id='l389' data-llen='8513:8536'>　與太師以六徳為本而歌詩以為教者意同詩之教</span><br/>
<span class='tline' id='l390' data-llen='8536:8559'>　行則人心無不和而神亦應之錫以和平之福矣故</span><br/>
<span class='tline' id='l391' data-llen='8559:8582'>　曰八音克諧神人以和然則詩之所係豈不大哉○</span><br/>
<span class='tline' id='l392' data-llen='8582:8605'>　天子巡守命太師采詩觀風之云朱子以為諸侯采</span><br/>
<span class='tline' id='l393' data-llen='8605:8628'>　之以貢于天子天子受之而列于樂官蓋本王通諸</span><br/>
<span class='tline' id='l394' data-llen='8628:8655'><a onclick="displayPageImage('KR1c0036', 'WYG', '001-22b' );" name="001-22b" class="pb">[001-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8655:8678'>　侯貢詩天子采風之說夫詩由諸侯以貢而天子即</span><br/>
<span class='tline' id='l396' data-llen='8678:8701'>　受之以列于樂官則是無所去取也假令巡守之際</span><br/>
<span class='tline' id='l397' data-llen='8701:8724'>　諸侯有不徳而諱言其惡壅遏民隱而不以上聞則</span><br/>
<span class='tline' id='l398' data-llen='8724:8747'>　將何以考之朱子又曰男女相與咏歌以言其情行</span><br/>
<span class='tline' id='l399' data-llen='8747:8770'>　人振木鐸徇路采之此言深得先王采詩之意但所</span><br/>
<span class='tline' id='l400' data-llen='8770:8793'>　謂行人者當為天子之行人也竊意得詩之後亦必</span><br/>
<span class='tline' id='l401' data-llen='8793:8816'>　使方伯覆覈其實然後報於天子以行黜陟而樂官</span><br/>
<span class='tline' id='l402' data-llen='8816:8839'>　可列焉作樂以宣八風太師之職也故使專掌其事</span><br/>
<span class='tline' id='l403' data-llen='8839:8866'><a onclick="displayPageImage('KR1c0036', 'WYG', '001-23a' );" name="001-23a" class="pb">[001-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8866:8889'>　太師者天子之太師也孔氏以為諸侯太師則誤矣</span><br/>
<span class='tline' id='l405' data-llen='8889:8912'>　然則何以知方伯之覆覈也觀二南之稱周召則周</span><br/>
<span class='tline' id='l406' data-llen='8912:8935'>　召之所考定意可見矣○史遷謂三百五篇孔子皆</span><br/>
<span class='tline' id='l407' data-llen='8935:8958'>　弦歌之則古詩篇篇可歌也周南召南可以通用於</span><br/>
<span class='tline' id='l408' data-llen='8958:8981'>　閨門鄉黨邦國者也小雅則用之於黨類之間大雅</span><br/>
<span class='tline' id='l409' data-llen='8981:9004'>　則用之於朝廷之上頌則用之於祭祀祝頌之時各</span><br/>
<span class='tline' id='l410' data-llen='9004:9027'>　有攸主而不可亂惟風則取其言出於性情之正者</span><br/>
<span class='tline' id='l411' data-llen='9027:9050'>　領於樂官使人咏歌以時肄習而随所用之蓋感動</span><br/>
<span class='tline' id='l412' data-llen='9050:9077'><a onclick="displayPageImage('KR1c0036', 'WYG', '001-23b' );" name="001-23b" class="pb">[001-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9077:9100'>　人好善惡惡之心者莫近於風故風為通用之樂歌</span><br/>
<span class='tline' id='l414' data-llen='9100:9123'>　也二南王化之本於修身正家為尤切故以為風之</span><br/>
<span class='tline' id='l415' data-llen='9123:9146'>　首而學者所宜盡心焉若頌則不得為雅雅則不得</span><br/>
<span class='tline' id='l416' data-llen='9146:9169'>　為風於此一亂則雅頌失所如晉以肆夏享叔孫豹</span><br/>
<span class='tline' id='l417' data-llen='9169:9192'>　魯以湛露彤弓享寗俞三家歌雍以徹此皆僭亂之</span><br/>
<span class='tline' id='l418' data-llen='9192:9215'>　事也及觀左氏載諸大夫賦詩之事有斷章取義而</span><br/>
<span class='tline' id='l419' data-llen='9215:9238'>　理可通者有不可通者有舉里巷狎邪之言賦於燕</span><br/>
<span class='tline' id='l420' data-llen='9238:9261'>　饗之正㑹者此則鄭聲之亂雅樂士大夫習而不知</span><br/>
<span class='tline' id='l421' data-llen='9261:9288'><a onclick="displayPageImage('KR1c0036', 'WYG', '001-24a' );" name="001-24a" class="pb">[001-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9288:9311'>　者也詩之雜亂甚矣孔子安得而不刪詩以正樂哉</span><br/>
<span class='tline' id='l423' data-llen='9311:9334'>　及考孔子刪詩正樂在定公十五年以後而諸大夫</span><br/>
<span class='tline' id='l424' data-llen='9334:9357'>　之賦詩皆在定公四年以前則其所賦之詩非孔子</span><br/>
<span class='tline' id='l425' data-llen='9357:9380'>　刪正之篇也而可據以為古經之證乎如此則淫詩</span><br/>
<span class='tline' id='l426' data-llen='9380:9403'>　之列於國風者不可用於家庭不可用於賔客不得</span><br/>
<span class='tline' id='l427' data-llen='9403:9426'>　不起讀者之疑矣故程大昌以為詩有南雅頌而無</span><br/>
<span class='tline' id='l428' data-llen='9426:9449'>　國風其意以國風不可入樂而以南雅頌為樂名不</span><br/>
<span class='tline' id='l429' data-llen='9449:9472'>　列於六義之三蓋主小雅以雅以南與論語雅頌各</span><br/>
<span class='tline' id='l430' data-llen='9472:9499'><a onclick="displayPageImage('KR1c0036', 'WYG', '001-24b' );" name="001-24b" class="pb">[001-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9499:9522'>　得其所之言為論樂者而不知詩即樂也今之國風</span><br/>
<span class='tline' id='l432' data-llen='9522:9545'>　非孔子之所刪若果孔子所刪之風安得不入雅樂</span><br/>
<span class='tline' id='l433' data-llen='9545:9568'>　哉大昌之言亦矯枉過正矣○賦詩斷章蒲盧癸之</span><br/>
<span class='tline' id='l434' data-llen='9568:9591'>　言也後儒於凡引他書以眀義者因有斷章取義之</span><br/>
<span class='tline' id='l435' data-llen='9591:9614'>　說况詩之為教所主在興諷咏之間易於感發故論</span><br/>
<span class='tline' id='l436' data-llen='9614:9637'>　語大學中庸孟子論道之言皆引詩以咏嘆之然皆</span><br/>
<span class='tline' id='l437' data-llen='9637:9660'>　切於事理無泛辭也惟禮記孝經出於漢儒之附㑹</span><br/>
<span class='tline' id='l438' data-llen='9660:9683'>　者則所引之詩每多泛而不切其後引詩者遂以為</span><br/>
<span class='tline' id='l439' data-llen='9683:9710'><a onclick="displayPageImage('KR1c0036', 'WYG', '001-25a' );" name="001-25a" class="pb">[001-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9710:9733'>　無不可通全不知詩意之所在矣正如春秋時晉郤</span><br/>
<span class='tline' id='l441' data-llen='9733:9756'>　至引赳赳武夫之詩以告子反而以前章為美後章</span><br/>
<span class='tline' id='l442' data-llen='9756:9779'>　為刺一詩二章文同解異牽强孰甚焉雖諸侯大夫</span><br/>
<span class='tline' id='l443' data-llen='9779:9802'>　僭賦天子元侯之詩而亦不知其為過也故斷章取</span><br/>
<span class='tline' id='l444' data-llen='9802:9825'>　義可也舉其全篇而僭用之此豈詩之本教哉若韓</span><br/>
<span class='tline' id='l445' data-llen='9825:9848'>　詩外傳之斷章則借事以眀詩也蓋其所傳如此又</span><br/>
<span class='tline' id='l446' data-llen='9848:9871'>　别為一義焉詳見說理㑹編第十卷詩經條下○詩</span><br/>
<span class='tline' id='l447' data-llen='9871:9894'>　無完經古樂遂廢雖有雅頌之名而宗廟朝廷之所</span><br/>
<span class='tline' id='l448' data-llen='9894:9921'><a onclick="displayPageImage('KR1c0036', 'WYG', '001-25b' );" name="001-25b" class="pb">[001-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9921:9944'>　用不知其的以何詩今禮家所記者雖畧存一二而</span><br/>
<span class='tline' id='l450' data-llen='9944:9967'>　於禮不合者亦不能無疑焉如射義言天子諸侯大</span><br/>
<span class='tline' id='l451' data-llen='9967:9990'>　夫士歌詩之節天子以騶虞諸侯以貍首大夫以采</span><br/>
<span class='tline' id='l452' data-llen='9990:10013'>　蘋士以采蘩其說本於周禮樂師騶虞若依賈誼以</span><br/>
<span class='tline' id='l453' data-llen='10013:10036'>　為虞者囿之司獸及歐陽氏君仁而不盡殺之言用</span><br/>
<span class='tline' id='l454' data-llen='10036:10059'>　之於天子之射可也貍首之詩今見於射義者亦為</span><br/>
<span class='tline' id='l455' data-llen='10059:10082'>　射發而曾孫侯氏之云則固諸侯詩也但大夫之用</span><br/>
<span class='tline' id='l456' data-llen='10082:10105'>　采蘋士之用采蘩於義何居若夫歌采齊以節趨歌</span><br/>
<span class='tline' id='l457' data-llen='10105:10132'><a onclick="displayPageImage('KR1c0036', 'WYG', '001-26a' );" name="001-26a" class="pb">[001-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10132:10155'>　肆夏以節行似亦非所宜用之樂也鄉飲酒禮燕禮</span><br/>
<span class='tline' id='l459' data-llen='10155:10178'>　皆歌鹿鳴四牡皇皇者華魚麗南有嘉魚南山有臺</span><br/>
<span class='tline' id='l460' data-llen='10178:10201'>　夫鹿鳴魚麗南有嘉魚本皆燕賢者之詩可以為燕</span><br/>
<span class='tline' id='l461' data-llen='10201:10224'>　饗通用之樂歌四牡則征夫勞役之辭皇皇者華則</span><br/>
<span class='tline' id='l462' data-llen='10224:10247'>　使臣臨遣之辭南山有臺則臣下稱美之辭無預於</span><br/>
<span class='tline' id='l463' data-llen='10247:10270'>　飲燕也得無春秋時雅頌失所諸侯有歌此詩以燕</span><br/>
<span class='tline' id='l464' data-llen='10270:10293'>　群臣者其音節有傳而當時遂以此為常樂邪觀晉</span><br/>
<span class='tline' id='l465' data-llen='10293:10316'>　悼公享叔孫穆子亦歌鹿鳴四牡皇皇者華則可見</span><br/>
<span class='tline' id='l466' data-llen='10316:10343'><a onclick="displayPageImage('KR1c0036', 'WYG', '001-26b' );" name="001-26b" class="pb">[001-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10343:10366'>　矣惟其當時之所通用故學記言教初學亦有小雅</span><br/>
<span class='tline' id='l468' data-llen='10366:10389'>　肄三之說而人遂以為正樂也至於合樂而用關雎</span><br/>
<span class='tline' id='l469' data-llen='10389:10412'>　葛覃卷耳鵲巢采蘋采蘩則益不知其何義焉意古</span><br/>
<span class='tline' id='l470' data-llen='10412:10435'>　者必有切於事理之詩而今不可考矣其笙歌合樂</span><br/>
<span class='tline' id='l471' data-llen='10435:10458'>　之節則因事而庶可見焉歌者協比琴瑟有玉磬者</span><br/>
<span class='tline' id='l472' data-llen='10458:10481'>　則亦鳴之琴瑟與玉磬皆堂上之樂書所謂戞擊鳴</span><br/>
<span class='tline' id='l473' data-llen='10481:10504'>　球摶拊琴瑟以咏是也笙管鼓鐘堂下之樂書所謂</span><br/>
<span class='tline' id='l474' data-llen='10504:10527'>　下管鼗鼓合止柷敔笙鏞以間是也歌於堂上謂之</span><br/>
<span class='tline' id='l475' data-llen='10527:10554'><a onclick="displayPageImage('KR1c0036', 'WYG', '001-27a' );" name="001-27a" class="pb">[001-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10554:10577'>　升歌貴人聲也堂下之樂合奏如商頌所謂鼗鼓淵</span><br/>
<span class='tline' id='l477' data-llen='10577:10600'>　淵嘒嘒管聲既和且平依我磬聲鄉射禮註所謂合</span><br/>
<span class='tline' id='l478' data-llen='10600:10623'>　金石絲竹而歌之者謂之合樂歌終而以笙繼笙終</span><br/>
<span class='tline' id='l479' data-llen='10623:10646'>　而後合樂則言笙者乃專主笙也謂南陔白華華黍</span><br/>
<span class='tline' id='l480' data-llen='10646:10669'>　由庚崇丘由儀為有聲無辭是以為笙之曲調也此</span><br/>
<span class='tline' id='l481' data-llen='10669:10692'>　朱子之確見但既有此名則宜有此詩既有此詩則</span><br/>
<span class='tline' id='l482' data-llen='10692:10715'>　宜有此歌不曰歌而曰笙又何邪竊意堂上之樂所</span><br/>
<span class='tline' id='l483' data-llen='10715:10738'>　重人聲堂下之樂單取笙而吹之欲其清也亦未有</span><br/>
<span class='tline' id='l484' data-llen='10738:10765'><a onclick="displayPageImage('KR1c0036', 'WYG', '001-27b' );" name="001-27b" class="pb">[001-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10765:10788'>　不恊歌者笙而無辭則有無詩之樂何以感發人心</span><br/>
<span class='tline' id='l486' data-llen='10788:10811'>　邪朱子之説特本於劉原父古無據也大射禮乃管</span><br/>
<span class='tline' id='l487' data-llen='10811:10834'>　新宫意亦如此蓋必以管恊歌主管而言耳孔氏謂</span><br/>
<span class='tline' id='l488' data-llen='10834:10857'>　吹管者亦吹笙笙管相將亦意凑之說也詳見廟制</span><br/>
<span class='tline' id='l489' data-llen='10857:10880'>　考義廟樂考成條下○新宫貍首轡之柔矣等篇雖</span><br/>
<span class='tline' id='l490' data-llen='10880:10903'>　儀禮禮記左傳所載然皆逸詩也其見於他書如此</span><br/>
<span class='tline' id='l491' data-llen='10903:10926'>　類者尚多此恐猶有世儒之附㑹且或孔子已刪去</span><br/>
<span class='tline' id='l492' data-llen='10926:10949'>　之篇未敢盡信但論語素以為絢兮唐棣之華與中</span><br/>
<span class='tline' id='l493' data-llen='10949:10976'><a onclick="displayPageImage('KR1c0036', 'WYG', '001-28a' );" name="001-28a" class="pb">[001-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='10976:10999'>　庸衣錦尚絅數言則孔門之所親授也而詩皆無之</span><br/>
<span class='tline' id='l495' data-llen='10999:11018'>　此果見詩之多散失矣而可謂之全經哉</span><br/>
<span class='tline' id='l496' data-llen='11018:11021'>　</span><br/>
<span class='tline' id='l497' data-llen='11021:11024'>　</span><br/>
<span class='tline' id='l498' data-llen='11024:11027'>　</span><br/>
<span class='tline' id='l499' data-llen='11027:11030'>　</span><br/>
<span class='tline' id='l500' data-llen='11030:11033'>　</span><br/>
<span class='tline' id='l501' data-llen='11033:11036'>　</span><br/>
<span class='tline' id='l502' data-llen='11036:11063'><a onclick="displayPageImage('KR1c0036', 'WYG', '001-28b' );" name="001-28b" class="pb">[001-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11063:11066'>　</span><br/>
<span class='tline' id='l504' data-llen='11066:11069'>　</span><br/>
<span class='tline' id='l505' data-llen='11069:11072'>　</span><br/>
<span class='tline' id='l506' data-llen='11072:11075'>　</span><br/>
<span class='tline' id='l507' data-llen='11075:11078'>　</span><br/>
<span class='tline' id='l508' data-llen='11078:11081'>　</span><br/>
<span class='tline' id='l509' data-llen='11081:11084'>　</span><br/>
<span class='tline' id='l510' data-llen='11084:11095'>　詩說解頤總論卷一</span><br/>
</p>
<p><br/>
</p>
  </div>
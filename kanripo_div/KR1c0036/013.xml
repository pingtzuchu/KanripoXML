<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1c0036', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:213'>　詩説觧頥正釋卷十一　　　明　季本　撰</span><br/>
<span class='tline' id='l10' data-llen='213:216'>秦</span><br/>
<span class='tline' id='l11' data-llen='216:239'>　朱子曰秦國名其地在禹貢雍州之域近鳥䑕山初</span><br/>
<span class='tline' id='l12' data-llen='239:262'>　伯益佐禹治水有功賜姓嬴氏其後中潏居西戎以</span><br/>
<span class='tline' id='l13' data-llen='262:285'>　保西垂六世孫大駱生成及非子非子事周孝王養</span><br/>
<span class='tline' id='l14' data-llen='285:308'>　馬於汧渭之間馬大蕃息孝王封為附庸而邑之秦</span><br/>
<span class='tline' id='l15' data-llen='308:331'>　至宣王時犬戎滅成之族宣王遂命非子曽孫秦仲</span><br/>
<span class='tline' id='l16' data-llen='331:357'><a onclick="displayPageImage('KR1c0036', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='357:380'>　為大夫誅西戎不克見殺及幽王為西戎犬戎所殺</span><br/>
<span class='tline' id='l18' data-llen='380:403'>　平王東遷秦仲孫㐮公以兵送之王封襄公為諸侯</span><br/>
<span class='tline' id='l19' data-llen='403:426'>　曰能逐犬戎即有岐豐之地㐮公遂有周西都畿内</span><br/>
<span class='tline' id='l20' data-llen='426:450'>　八百里之地至𤣥孫徳公又徙於雍今按伯益與稷</span><br/>
<span class='tline' id='l21' data-llen='450:473'>　契同時佐舜而伯益又復相禹七年稷契皆為諸侯</span><br/>
<span class='tline' id='l22' data-llen='473:496'>　則伯益必亦為諸侯矣但後失其官而居西戎以保</span><br/>
<span class='tline' id='l23' data-llen='496:519'>　西垂亦猶周不窟失官而自竄於戎狄之間也直至</span><br/>
<span class='tline' id='l24' data-llen='519:542'>　周孝王時始使非子養馬於汧渭之間汧水在今鳯</span><br/>
<span class='tline' id='l25' data-llen='542:568'><a onclick="displayPageImage('KR1c0036', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='568:591'>　翔府隴州汧陽縣南一里渭水在南由廢縣南四十</span><br/>
<span class='tline' id='l27' data-llen='591:614'>　里今為隴州地東南汧水人渭之處即秦地也孝王</span><br/>
<span class='tline' id='l28' data-llen='614:637'>　時尚在畿内而命非子邑之蓋與之近地使之食力</span><br/>
<span class='tline' id='l29' data-llen='637:660'>　以便養馬非封為附庸之國也故宣王時始命秦仲</span><br/>
<span class='tline' id='l30' data-llen='660:683'>　為大夫則漸進之而秦之族自是亦浸强矣及平王</span><br/>
<span class='tline' id='l31' data-llen='683:706'>　東遷其後世以兵送之封為諸侯是為㐮公資之以</span><br/>
<span class='tline' id='l32' data-llen='706:729'>　逐犬戎而遂有畿内八百里之地豈以當時周徳既</span><br/>
<span class='tline' id='l33' data-llen='729:752'>　衰日蹙國百里而沒於西戎之地隨其所闢歟夫秦</span><br/>
<span class='tline' id='l34' data-llen='752:778'><a onclick="displayPageImage('KR1c0036', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='778:801'>　伯爵也制地七十里而與之以八百里之廣且併岐</span><br/>
<span class='tline' id='l36' data-llen='801:824'>　豐故都而授之非禮甚矣東遷之前秦地猶屬畿内</span><br/>
<span class='tline' id='l37' data-llen='824:847'>　至於徳公兼併及雍而其强遂不可制得非封國過</span><br/>
<span class='tline' id='l38' data-llen='847:870'>　大之故邪季札歌秦而曰能夏則大此後人見其强</span><br/>
<span class='tline' id='l39' data-llen='870:893'>　大稱王時之言也兹非邪説乎秦即今鞏昌府秦州</span><br/>
<span class='tline' id='l40' data-llen='893:916'>　徳公所徙之雍今鳯翔府鳯翔縣地鳥䑕山渭水所</span><br/>
<span class='tline' id='l41' data-llen='916:938'>　出在今臨洮府渭源縣西二十里宋時亦屬秦州</span><br/>
<span class='tline' id='l42' data-llen='938:942'>車鄰</span><br/>
<span class='tline' id='l43' data-llen='942:968'><a onclick="displayPageImage('KR1c0036', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='968:991'>　經㫖曰賢者嘗遭暴虐憂死不遑晚遇時君能屈己</span><br/>
<span class='tline' id='l45' data-llen='991:1014'>　忘勢而與之同樂故喜及見之而作此詩也舊説以</span><br/>
<span class='tline' id='l46' data-llen='1014:1037'>　為創見秦君車馬侍御之盛而誇美之於未見君子</span><br/>
<span class='tline' id='l47' data-llen='1037:1050'>　既見君子之義何所當乎</span><br/>
<span class='tline' id='l48' data-llen='1050:1073'>有車鄰鄰有馬白顛未見君子寺人之令<span class='krp-note'>賦/也</span></span><br/>
<span class='tline' id='l49' data-llen='1073:1096'>　鄰鄰衆車密比之聲白顛額有白毛今謂之的顙君</span><br/>
<span class='tline' id='l50' data-llen='1096:1119'>　子指君而言寺人守門之閽也令備使令以通命也</span><br/>
<span class='tline' id='l51' data-llen='1119:1146'>○阪有漆隰有栗<span class='krp-note'>興/也</span>既見君子並坐鼓瑟今者不樂逝</span><br/>
<span class='tline' id='l52' data-llen='1146:1172'><a onclick="displayPageImage('KR1c0036', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1172:1182'>者其耋<span class='krp-note'>興/意</span></span><br/>
<span class='tline' id='l54' data-llen='1182:1205'>　阪陂陀隰下濕非髙平之地漆可飾噐栗可實籩皆</span><br/>
<span class='tline' id='l55' data-llen='1205:1228'>　有用之材言阪隰之間亦有嘉木以興夷方之國亦</span><br/>
<span class='tline' id='l56' data-llen='1228:1239'>　有賢君也八十曰耋</span><br/>
<span class='tline' id='l57' data-llen='1239:1266'>○阪有桑隰有楊<span class='krp-note'>興/也</span>既見君子並坐鼓簧今者不樂逝</span><br/>
<span class='tline' id='l58' data-llen='1266:1276'>者其亡<span class='krp-note'>興/意</span></span><br/>
<span class='tline' id='l59' data-llen='1276:1299'>　楊栁之揚起者也桑可為弧楊可為箭亦有用之材</span><br/>
<span class='tline' id='l60' data-llen='1299:1322'>　○秦近西戎其俗尚陋故賢者言未見君子之時但</span><br/>
<span class='tline' id='l61' data-llen='1322:1348'><a onclick="displayPageImage('KR1c0036', 'WYG', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1348:1371'>　見其輿從出入車衆馬良而人有欲見國君者必先</span><br/>
<span class='tline' id='l63' data-llen='1371:1394'>　使閽人傳命通之似亦仍其故習而已及既見之則</span><br/>
<span class='tline' id='l64' data-llen='1394:1417'>　相與並坐鼓瑟鼓簧以為樂屈己下人畧無驕傲之</span><br/>
<span class='tline' id='l65' data-llen='1417:1440'>　氣豈非時俗之僅有哉故又言今日若不享此樂則</span><br/>
<span class='tline' id='l66' data-llen='1440:1463'>　老死将及必不能逄蓋幸其得見之辭欲及時而為</span><br/>
<span class='tline' id='l67' data-llen='1463:1480'>　樂也其所感於徃日之罹憂者深矣</span><br/>
<span class='tline' id='l68' data-llen='1480:1498'>　　　車鄰三章一章四句二章章六句</span><br/>
<span class='tline' id='l69' data-llen='1498:1502'>駟驖</span><br/>
<span class='tline' id='l70' data-llen='1502:1528'><a onclick="displayPageImage('KR1c0036', 'WYG', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1528:1551'>　經㫖曰此刺秦君之用私人恣游獵也蓋以此詩比</span><br/>
<span class='tline' id='l72' data-llen='1551:1567'>　之車攻氣象逈别故知其為刺耳</span><br/>
<span class='tline' id='l73' data-llen='1567:1590'>駟驖孔阜六轡在手公之媚子從公于狩<span class='krp-note'>賦/也</span></span><br/>
<span class='tline' id='l74' data-llen='1590:1613'>　驖黒色如鐡也阜肥大也媚愛也駟馬驖色而甚阜</span><br/>
<span class='tline' id='l75' data-llen='1613:1636'>　馬之良者也御者把握其轡以制馬之遲速使之惟</span><br/>
<span class='tline' id='l76' data-llen='1636:1659'>　手是聽見其善御也云媚子則非正人矣此言從狩</span><br/>
<span class='tline' id='l77' data-llen='1659:1673'>　者惟私人而所重在御者也</span><br/>
<span class='tline' id='l78' data-llen='1673:1697'>○奉時辰牡辰牡孔碩公曰左之舍拔則獲<span class='krp-note'>賦/也</span></span><br/>
<span class='tline' id='l79' data-llen='1697:1723'><a onclick="displayPageImage('KR1c0036', 'WYG', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1723:1746'>　奉者下奉上之辭時是也辰牡及時之牡獸謂翼送</span><br/>
<span class='tline' id='l81' data-llen='1746:1769'>　時所宜用之獸也如冬獻狼夏獻麋春秋獻鹿豕之</span><br/>
<span class='tline' id='l82' data-llen='1769:1792'>　類蓋君乗田車虞人乗佐車從左驅禽此即毛氏所</span><br/>
<span class='tline' id='l83' data-llen='1792:1815'>　謂虞人翼以待公之發周禮田僕掌佐車之政設驅</span><br/>
<span class='tline' id='l84' data-llen='1815:1838'>　逆之車即其事也左之者命御者左其車以射獸之</span><br/>
<span class='tline' id='l85' data-llen='1838:1861'>　左也蓋射必中左乃為中殺御禮所謂逐禽左者為</span><br/>
<span class='tline' id='l86' data-llen='1861:1884'>　是故耳拔矢括也言御者能從公意欲左則左而公</span><br/>
<span class='tline' id='l87' data-llen='1884:1907'>　舍矢則中此即御者與射者比而得禽獸之意也蓋</span><br/>
<span class='tline' id='l88' data-llen='1907:1933'><a onclick="displayPageImage('KR1c0036', 'WYG', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1933:1953'>　詭遇獲禽非聼其不用命者此小人之心也</span><br/>
<span class='tline' id='l90' data-llen='1953:1977'>○遊于北園四馬既閑輶車鸞鑣載獫歇驕<span class='krp-note'>賦/也</span></span><br/>
<span class='tline' id='l91' data-llen='1977:2000'>　閑習也謂不待指示而閑習於北園之道也雖為馬</span><br/>
<span class='tline' id='l92' data-llen='2000:2023'>　言而御者之善觧公意亦可見矣輶輕也輕車驅逆</span><br/>
<span class='tline' id='l93' data-llen='2023:2046'>　之車也鸞鈴也鑣馬銜外鐡置鸞於鑣也詳見蓼蕭</span><br/>
<span class='tline' id='l94' data-llen='2046:2069'>　字義獫歇驕鄭氏以為皆田犬名長喙曰獫短喙曰</span><br/>
<span class='tline' id='l95' data-llen='2069:2092'>　歇驕王雪山戴岷隱嚴華谷皆以為非别以歇其驕</span><br/>
<span class='tline' id='l96' data-llen='2092:2115'>　逸為觧但短喙歇驕之釋起於爾雅必是犬名而喙</span><br/>
<span class='tline' id='l97' data-llen='2115:2141'><a onclick="displayPageImage('KR1c0036', 'WYG', '013-6a' );" name="013-6a" class="pb">[013-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2141:2164'>　之短否則未有以考其必然耳古者狩以講武主習</span><br/>
<span class='tline' id='l99' data-llen='2164:2187'>　馳射擊刺未嘗以鷹犬從禽也今載獫歇驕而特用</span><br/>
<span class='tline' id='l100' data-llen='2187:2206'>　鸞鑣之輶車重禽荒之樂真衰世之事也</span><br/>
<span class='tline' id='l101' data-llen='2206:2218'>　　　駟驖三章章四句</span><br/>
<span class='tline' id='l102' data-llen='2218:2222'>小戎</span><br/>
<span class='tline' id='l103' data-llen='2222:2245'>　經㫖曰秦伐西戎飾其車甲而選卒不精至使士人</span><br/>
<span class='tline' id='l104' data-llen='2245:2268'>　逺戍久不得歸故婦人思其君子而作此詩也有刺</span><br/>
<span class='tline' id='l105' data-llen='2268:2283'>　意焉舊説以為美㐮公者非也</span><br/>
<span class='tline' id='l106' data-llen='2283:2309'><a onclick="displayPageImage('KR1c0036', 'WYG', '013-6b' );" name="013-6b" class="pb">[013-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2309:2332'>小戎俴収五楘梁輈游環脅驅隂靷鋈續文茵暢轂駕</span><br/>
<span class='tline' id='l108' data-llen='2332:2358'>我騏馵言念君子温其如玉在其板屋亂我心曲<span class='krp-note'>賦/也</span></span><br/>
<span class='tline' id='l109' data-llen='2358:2381'>　収所以載俴之取其便也輈所以駕楘之取其堅也</span><br/>
<span class='tline' id='l110' data-llen='2381:2404'>　游環所以制驂馬使不得出也脅驅所以制驂馬使</span><br/>
<span class='tline' id='l111' data-llen='2404:2427'>　不得入也隂靷鋈續所以制驂馬使不得前也文茵</span><br/>
<span class='tline' id='l112' data-llen='2427:2450'>　所以藉馬頸也暢轂所以安車行也加茵則馬頸不</span><br/>
<span class='tline' id='l113' data-llen='2450:2473'>　易傷暢轂則車輪不易敗而後可以駕騏馵矣此皆</span><br/>
<span class='tline' id='l114' data-llen='2473:2496'>　言兵車噐具之脩也君子指其夫言云温其如玉則</span><br/>
<span class='tline' id='l115' data-llen='2496:2522'><a onclick="displayPageImage('KR1c0036', 'WYG', '013-7a' );" name="013-7a" class="pb">[013-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2522:2545'>　士人徳性之温厚者而非勇力之武夫矣板屋築室</span><br/>
<span class='tline' id='l117' data-llen='2545:2568'>　而居以為久戍之計也地理志云天水隴西山多林</span><br/>
<span class='tline' id='l118' data-llen='2568:2585'>　木民以板為屋故毛氏曰西戎板屋</span><br/>
<span class='tline' id='l119' data-llen='2585:2608'>○四牡孔阜六轡在手騏駵是中騧驪是驂龍盾之合</span><br/>
<span class='tline' id='l120' data-llen='2608:2631'>鋈以觼軜言念君子温其在邑方何為期胡然我念之</span><br/>
<span class='tline' id='l121' data-llen='2631:2638'><span class='krp-note'>賦/也</span></span><br/>
<span class='tline' id='l122' data-llen='2638:2661'>　合盾則車有防繫軜則轡不亂此皆言車馬服乗之</span><br/>
<span class='tline' id='l123' data-llen='2661:2678'>　用也在邑即板屋所居之地方将也</span><br/>
<span class='tline' id='l124' data-llen='2678:2704'><a onclick="displayPageImage('KR1c0036', 'WYG', '013-7b' );" name="013-7b" class="pb">[013-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2704:2727'>○俴駟孔群厹矛鋈錞蒙伐有苑虎韔鏤膺交韔二弓</span><br/>
<span class='tline' id='l126' data-llen='2727:2754'>竹閉緄縢言念君子載寝載興厭厭良人秩秩徳音<span class='krp-note'>賦/也</span></span><br/>
<span class='tline' id='l127' data-llen='2754:2769'>○<span class='krp-note'>厭平聲後凡/厭厭並同</span></span><br/>
<span class='tline' id='l128' data-llen='2769:2792'>　此章言甲兵装飾之盛使其君子行役久而不歸故</span><br/>
<span class='tline' id='l129' data-llen='2792:2815'>　思念之深坐卧不寜也厭厭久也以久戍言也秩秩</span><br/>
<span class='tline' id='l130' data-llen='2815:2838'>　徳音謂其徳之見於言者秩然不亂而非若他人之</span><br/>
<span class='tline' id='l131' data-llen='2838:2861'>　有怨也此亦温其如玉之意○此詩極稱車馬甲兵</span><br/>
<span class='tline' id='l132' data-llen='2861:2884'>　之盛宜可以壮軍容威敵志然在西北方必多勇悍</span><br/>
<span class='tline' id='l133' data-llen='2884:2910'><a onclick="displayPageImage('KR1c0036', 'WYG', '013-8a' );" name="013-8a" class="pb">[013-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2910:2933'>　之人不能精選而士人之温其如玉者乃不得免焉</span><br/>
<span class='tline' id='l135' data-llen='2933:2956'>　則其政事之不均師徒之無實亦可知矣安能决勝</span><br/>
<span class='tline' id='l136' data-llen='2956:2979'>　千里之外哉是以久戍戎方歸期甚逺婦人以其夫</span><br/>
<span class='tline' id='l137' data-llen='2979:3002'>　之不堪任此役也故思念及之而其夫無懟上之心</span><br/>
<span class='tline' id='l138' data-llen='3002:3016'>　其君無息兵之䇿具可見焉</span><br/>
<span class='tline' id='l139' data-llen='3016:3028'>　　　小戎三章章十句</span><br/>
<span class='tline' id='l140' data-llen='3028:3032'>蒹葭</span><br/>
<span class='tline' id='l141' data-llen='3032:3055'>　經㫖曰此詩言人不可逺人以為道也蓋知學者所</span><br/>
<span class='tline' id='l142' data-llen='3055:3081'><a onclick="displayPageImage('KR1c0036', 'WYG', '013-8b' );" name="013-8b" class="pb">[013-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3081:3086'>　作也</span><br/>
<span class='tline' id='l144' data-llen='3086:3109'>蒹葭蒼蒼白露為霜所謂伊人在水一方遡洄從之道</span><br/>
<span class='tline' id='l145' data-llen='3109:3128'>阻且長遡游從之宛在水中央<span class='krp-note'>比/也</span></span><br/>
<span class='tline' id='l146' data-llen='3128:3151'>　蒹葭詳見碩人字義白露露至秋而白也伊人猶曰</span><br/>
<span class='tline' id='l147' data-llen='3151:3174'>　此人指道之所在而言也遡向也逆流而上曰遡洄</span><br/>
<span class='tline' id='l148' data-llen='3174:3184'>　順流而下曰遡游</span><br/>
<span class='tline' id='l149' data-llen='3184:3207'>○蒹葭凄凄白露未晞所謂伊人在水之湄遡洄從之</span><br/>
<span class='tline' id='l150' data-llen='3207:3227'>道阻且躋遡游從之宛在水中坻<span class='krp-note'>比/也</span></span><br/>
<span class='tline' id='l151' data-llen='3227:3253'><a onclick="displayPageImage('KR1c0036', 'WYG', '013-9a' );" name="013-9a" class="pb">[013-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3253:3276'>　未晞秋露重而不易乾也湄水草之交也躋升也言</span><br/>
<span class='tline' id='l153' data-llen='3276:3285'>　其逆上之難也</span><br/>
<span class='tline' id='l154' data-llen='3285:3308'>○蒹葭采采白露未已所謂伊人在水之涘遡洄從之</span><br/>
<span class='tline' id='l155' data-llen='3308:3328'>道阻且右遡游從之宛在水中沚<span class='krp-note'>比/也</span></span><br/>
<span class='tline' id='l156' data-llen='3328:3351'>　未已秋露重而不易止也右舊説謂不相直而出其</span><br/>
<span class='tline' id='l157' data-llen='3351:3374'>　右今按右無不相直之義必遡洄在其所居之右故</span><br/>
<span class='tline' id='l158' data-llen='3374:3397'>　耳○此詩以蒹葭白露為喻見秋為晚景日月逝而</span><br/>
<span class='tline' id='l159' data-llen='3397:3420'>　嵗不我與不可不惜也然而道有定在猶伊人之在</span><br/>
<span class='tline' id='l160' data-llen='3420:3446'><a onclick="displayPageImage('KR1c0036', 'WYG', '013-9b' );" name="013-9b" class="pb">[013-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3446:3469'>　一方也遡洄而求是逺人求道也則逺且長而難至</span><br/>
<span class='tline' id='l162' data-llen='3469:3492'>　順而求之求之於身也求之於身則即此而在我欲</span><br/>
<span class='tline' id='l163' data-llen='3492:3509'>　仁斯仁至矣宛在水中央何逺之有</span><br/>
<span class='tline' id='l164' data-llen='3509:3521'>　　　蒹葭三章章八句</span><br/>
<span class='tline' id='l165' data-llen='3521:3525'>終南</span><br/>
<span class='tline' id='l166' data-llen='3525:3547'>　經㫖曰賢者因國君親來見己故作此詩以羙之</span><br/>
<span class='tline' id='l167' data-llen='3547:3570'>終南何有有條有梅君子至止錦衣狐裘顔如渥丹其</span><br/>
<span class='tline' id='l168' data-llen='3570:3580'>君也哉<span class='krp-note'>賦/也</span></span><br/>
<span class='tline' id='l169' data-llen='3580:3607'><a onclick="displayPageImage('KR1c0036', 'WYG', '013-10a' );" name="013-10a" class="pb">[013-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3607:3630'>　終南鎬京之南山在今西安府鄠縣南三十里條山</span><br/>
<span class='tline' id='l171' data-llen='3630:3653'>　楸也色白宜為車板君子指其君至止至終南之下</span><br/>
<span class='tline' id='l172' data-llen='3653:3676'>　也錦衣狐裘衣狐白裘而以素布錦衣裼之也渥丹</span><br/>
<span class='tline' id='l173' data-llen='3676:3699'>　猶簡兮所謂渥赭言其有樂意而顔色赤澤也其君</span><br/>
<span class='tline' id='l174' data-llen='3699:3710'>　者稱其可以為君也</span><br/>
<span class='tline' id='l175' data-llen='3710:3733'>○終南何有有紀有堂君子至止黻衣繡裳佩玉将将</span><br/>
<span class='tline' id='l176' data-llen='3733:3744'>夀考不忘<span class='krp-note'>賦/也</span></span><br/>
<span class='tline' id='l177' data-llen='3744:3767'>　紀山之亷角處猶柳宗元所謂奥如也堂山之寛平</span><br/>
<span class='tline' id='l178' data-llen='3767:3794'><a onclick="displayPageImage('KR1c0036', 'WYG', '013-10b' );" name="013-10b" class="pb">[013-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3794:3817'>　處猶柳宗元所謂矌如也黻蔽膝其状如亞兩已相</span><br/>
<span class='tline' id='l180' data-llen='3817:3840'>　戾也黻繡於裳而衣無文因裳而名為黻衣耳此加</span><br/>
<span class='tline' id='l181' data-llen='3840:3863'>　於錦衣之上者也夀考不忘祝其夀考而不可忘也</span><br/>
<span class='tline' id='l182' data-llen='3863:3886'>　○終南者賢者所居之地而其所有惟條梅紀堂耳</span><br/>
<span class='tline' id='l183' data-llen='3886:3909'>　不敢自以其地為生賢也國君屈己下賢而至於此</span><br/>
<span class='tline' id='l184' data-llen='3909:3924'>　則真足以為君而宜其夀考矣</span><br/>
<span class='tline' id='l185' data-llen='3924:3936'>　　　終南二章章六句</span><br/>
<span class='tline' id='l186' data-llen='3936:3940'>黄鳥</span><br/>
<span class='tline' id='l187' data-llen='3940:3967'><a onclick="displayPageImage('KR1c0036', 'WYG', '013-11a' );" name="013-11a" class="pb">[013-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3967:3990'>　經㫖曰秦穆公卒以子車氏之三子為殉國人哀之</span><br/>
<span class='tline' id='l189' data-llen='3990:4007'>　為之賦黄鳥事見春秋傳文公六年</span><br/>
<span class='tline' id='l190' data-llen='4007:4034'>交交黄鳥止于棘<span class='krp-note'>興/也</span>誰從穆公子車奄息維此奄息百</span><br/>
<span class='tline' id='l191' data-llen='4034:4057'>夫之特臨其穴惴惴其慄彼蒼者天殱我良人如可贖</span><br/>
<span class='tline' id='l192' data-llen='4057:4069'>兮人百其身<span class='krp-note'>興/意</span></span><br/>
<span class='tline' id='l193' data-llen='4069:4081'>　從從葬也殱盡贖貿也</span><br/>
<span class='tline' id='l194' data-llen='4081:4108'>○交交黄鳥止于桑<span class='krp-note'>興/也</span>誰從穆公子車仲行維此仲行</span><br/>
<span class='tline' id='l195' data-llen='4108:4131'>百夫之防臨其穴惴惴其慄彼蒼者天殱我良人如可</span><br/>
<span class='tline' id='l196' data-llen='4131:4158'><a onclick="displayPageImage('KR1c0036', 'WYG', '013-11b' );" name="013-11b" class="pb">[013-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4158:4171'>贖兮人百其身<span class='krp-note'>興/意</span></span><br/>
<span class='tline' id='l198' data-llen='4171:4186'>　防當也謂一人可以當百夫也</span><br/>
<span class='tline' id='l199' data-llen='4186:4213'>○交交黄鳥止于楚<span class='krp-note'>興/也</span>誰從穆公子車鍼虎維此鍼虎</span><br/>
<span class='tline' id='l200' data-llen='4213:4236'>百夫之禦臨其穴惴惴其慄彼蒼者天殱我良人如可</span><br/>
<span class='tline' id='l201' data-llen='4236:4249'>贖兮人百其身<span class='krp-note'>興/意</span></span><br/>
<span class='tline' id='l202' data-llen='4249:4272'>　禦猶當也○此詩以黄鳥起興正以目三良也蓋黄</span><br/>
<span class='tline' id='l203' data-llen='4272:4295'>　鳥善鳴者也當時三良於穆公必知無不言言無不</span><br/>
<span class='tline' id='l204' data-llen='4295:4318'>　盡交相徃來亦如黄鳥之善鳴而交交也止于棘桑</span><br/>
<span class='tline' id='l205' data-llen='4318:4345'><a onclick="displayPageImage('KR1c0036', 'WYG', '013-12a' );" name="013-12a" class="pb">[013-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4345:4368'>　楚人所共見之地也若止於丘隅則人所不見而可</span><br/>
<span class='tline' id='l207' data-llen='4368:4391'>　以免矣此見三良雖忠而未免傷於直也然其賢則</span><br/>
<span class='tline' id='l208' data-llen='4391:4407'>　人所共惜故欲百其身以代之耳</span><br/>
<span class='tline' id='l209' data-llen='4407:4420'>　　　黄鳥三章章十二句</span><br/>
<span class='tline' id='l210' data-llen='4420:4443'>　　　　三良殉葬之事實秦康公所驅也康公為世</span><br/>
<span class='tline' id='l211' data-llen='4443:4466'>　　　　子時三良正為穆公所信用其言必有非康</span><br/>
<span class='tline' id='l212' data-llen='4466:4489'>　　　　公所悦者如燕惠王之於樂毅也故使以忠</span><br/>
<span class='tline' id='l213' data-llen='4489:4512'>　　　　殉穆公豈非假此以害之乎或謂穆公命從</span><br/>
<span class='tline' id='l214' data-llen='4512:4539'><a onclick="displayPageImage('KR1c0036', 'WYG', '013-12b' );" name="013-12b" class="pb">[013-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4539:4562'>　　　　己死而三良從之蓋本左氏則又邪説也夫</span><br/>
<span class='tline' id='l216' data-llen='4562:4585'>　　　　穆公用百里奚以霸顯名垂後乃賢君也豈</span><br/>
<span class='tline' id='l217' data-llen='4585:4608'>　　　　肯使三良從葬而肯從葬者又兒女子小不</span><br/>
<span class='tline' id='l218' data-llen='4608:4631'>　　　　忍之忠也三良亦豈肯為乎觀臨穴惴惴之</span><br/>
<span class='tline' id='l219' data-llen='4631:4654'>　　　　言則為康公所迫而非三良所欲可知矣然</span><br/>
<span class='tline' id='l220' data-llen='4654:4677'>　　　　則謂從穆公之命者乃文奸之言耳既殺其</span><br/>
<span class='tline' id='l221' data-llen='4677:4700'>　　　　父之賢臣又欲自文而歸咎於父其為不孝</span><br/>
<span class='tline' id='l222' data-llen='4700:4723'>　　　　孰甚焉三良之被驅豈其所得已哉若秦之</span><br/>
<span class='tline' id='l223' data-llen='4723:4750'><a onclick="displayPageImage('KR1c0036', 'WYG', '013-13a' );" name="013-13a" class="pb">[013-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4750:4773'>　　　　有殉要亦起於殉所嬖愛之人而其人亦自</span><br/>
<span class='tline' id='l225' data-llen='4773:4796'>　　　　以殉為盡忠也因遂習以成俗意必不及於</span><br/>
<span class='tline' id='l226' data-llen='4796:4819'>　　　　賢臣而亦豈至如史記所謂從死者六十二</span><br/>
<span class='tline' id='l227' data-llen='4819:4842'>　　　　人與百七十七人之多哉况穆公之賢又不</span><br/>
<span class='tline' id='l228' data-llen='4842:4853'>　　　　可以妄議矣</span><br/>
<span class='tline' id='l229' data-llen='4853:4857'>晨風</span><br/>
<span class='tline' id='l230' data-llen='4857:4874'>　經㫖曰此賢臣被棄而思慕之詩也</span><br/>
<span class='tline' id='l231' data-llen='4874:4901'>鴥彼晨風鬰彼北林<span class='krp-note'>比/也</span>未見君子憂心欽欽如何如何</span><br/>
<span class='tline' id='l232' data-llen='4901:4928'><a onclick="displayPageImage('KR1c0036', 'WYG', '013-13b' );" name="013-13b" class="pb">[013-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4928:4939'>忘我實多<span class='krp-note'>賦/也</span></span><br/>
<span class='tline' id='l234' data-llen='4939:4962'>　□疾飛貎晨風鸇也似鷂因風飛急善擊鳥雀鬰茂</span><br/>
<span class='tline' id='l235' data-llen='4962:4985'>　盛貎欽欽憂而不敢肆之意言晨風疾飛而入鬰然</span><br/>
<span class='tline' id='l236' data-llen='4985:5008'>　之北林深而可棲也此以比賢者去之速而得其可</span><br/>
<span class='tline' id='l237' data-llen='5008:5021'>　隱之地也君子指其君言</span><br/>
<span class='tline' id='l238' data-llen='5021:5044'>○山有苞櫟隰有六駁未見君子憂心靡樂如何如何</span><br/>
<span class='tline' id='l239' data-llen='5044:5055'>忘我實多<span class='krp-note'>賦/也</span></span><br/>
<span class='tline' id='l240' data-llen='5055:5078'>　櫟橡斗即皂斗也其實房生其房名梂詳見綿字義</span><br/>
<span class='tline' id='l241' data-llen='5078:5105'><a onclick="displayPageImage('KR1c0036', 'WYG', '013-14a' );" name="013-14a" class="pb">[013-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5105:5129'>　駁梓榆也𣗳皮青白如駁馬色故謂之駁櫟駁亦據</span><br/>
<span class='tline' id='l243' data-llen='5129:5141'>　歸隱之地所有者而言</span><br/>
<span class='tline' id='l244' data-llen='5141:5164'>○山有苞棣隰有樹檖未見君子憂心如醉如何如何</span><br/>
<span class='tline' id='l245' data-llen='5164:5175'>忘我實多<span class='krp-note'>賦/也</span></span><br/>
<span class='tline' id='l246' data-llen='5175:5198'>　棣常棣也爾雅以常棣為棣詳見七月字義檖赤羅</span><br/>
<span class='tline' id='l247' data-llen='5198:5221'>　也實似梨而小酢可食亦據隱居所有而言如醉則</span><br/>
<span class='tline' id='l248' data-llen='5221:5244'>　憂又甚矣○此詩言速歸所隠之地而享所有之櫟</span><br/>
<span class='tline' id='l249' data-llen='5244:5267'>　駁棣檖亦無不樂但心常以不得見君子為憂耳蓋</span><br/>
<span class='tline' id='l250' data-llen='5267:5294'><a onclick="displayPageImage('KR1c0036', 'WYG', '013-14b' );" name="013-14b" class="pb">[013-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5294:5317'>　不得於君則熱中之意我未忘君而君如何忘我邪</span><br/>
<span class='tline' id='l252' data-llen='5317:5329'>　此見其惓惓之餘意也</span><br/>
<span class='tline' id='l253' data-llen='5329:5341'>　　　晨風三章章六句</span><br/>
<span class='tline' id='l254' data-llen='5341:5345'>無衣</span><br/>
<span class='tline' id='l255' data-llen='5345:5368'>　經㫖曰此将帥與士卒同甘苦者所作必襄公始封</span><br/>
<span class='tline' id='l256' data-llen='5368:5391'>　為諸侯時詩也蓋當時猶以王命興師故有王于興</span><br/>
<span class='tline' id='l257' data-llen='5391:5398'>　師之言耳</span><br/>
<span class='tline' id='l258' data-llen='5398:5425'>豈曰無衣與子同袍王于興師脩我戈矛與子同仇<span class='krp-note'>賦/也</span></span><br/>
<span class='tline' id='l259' data-llen='5425:5452'><a onclick="displayPageImage('KR1c0036', 'WYG', '013-15a' );" name="013-15a" class="pb">[013-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5452:5475'>　子指士卒言袍衣之有表者也以綿實之用新綿則</span><br/>
<span class='tline' id='l261' data-llen='5475:5498'>　為襺因舊絮則為緼同袍者觧衣衣之之意戈鈎孑</span><br/>
<span class='tline' id='l262' data-llen='5498:5521'>　㦸也詳見下章字義矛指酋矛攻國之兵也詳見字</span><br/>
<span class='tline' id='l263' data-llen='5521:5525'>　義</span><br/>
<span class='tline' id='l264' data-llen='5525:5548'>○豈曰無衣與子同澤王于興師脩我矛㦸與子偕作</span><br/>
<span class='tline' id='l265' data-llen='5548:5555'><span class='krp-note'>賦/也</span></span><br/>
<span class='tline' id='l266' data-llen='5555:5578'>　澤與襗同袴也以其親膚有垢澤之義㦸車㦸也詳</span><br/>
<span class='tline' id='l267' data-llen='5578:5584'>　見字義</span><br/>
<span class='tline' id='l268' data-llen='5584:5611'><a onclick="displayPageImage('KR1c0036', 'WYG', '013-15b' );" name="013-15b" class="pb">[013-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5611:5634'>○豈曰無衣與子同裳王于興師脩我甲兵與子偕行</span><br/>
<span class='tline' id='l270' data-llen='5634:5641'><span class='krp-note'>賦/也</span></span><br/>
<span class='tline' id='l271' data-llen='5641:5664'>　此詩将兵者自言豈以子之無衣而與子同衣服乎</span><br/>
<span class='tline' id='l272' data-llen='5664:5687'>　蓋王将興師當備噐械而與子同事則所服用不容</span><br/>
<span class='tline' id='l273' data-llen='5687:5694'>　不與同耳</span><br/>
<span class='tline' id='l274' data-llen='5694:5706'>　　　無衣三章章五句</span><br/>
<span class='tline' id='l275' data-llen='5706:5710'>渭陽</span><br/>
<span class='tline' id='l276' data-llen='5710:5733'>　經㫖曰春秋僖公二十四年晉惠公卒重耳自秦歸</span><br/>
<span class='tline' id='l277' data-llen='5733:5760'><a onclick="displayPageImage('KR1c0036', 'WYG', '013-16a' );" name="013-16a" class="pb">[013-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5760:5783'>　立是為文公秦康公時為世子送之渭陽故作此詩</span><br/>
<span class='tline' id='l279' data-llen='5783:5806'>　然康公殘忍薄行人也未可以許其本心之良意必</span><br/>
<span class='tline' id='l280' data-llen='5806:5829'>　穆公知文公之賢令康公篤親親之恩而因以重禮</span><br/>
<span class='tline' id='l281' data-llen='5829:5852'>　相贈歟詩雖康公所作實以見穆公之美也穆公卒</span><br/>
<span class='tline' id='l282' data-llen='5852:5875'>　從文公敗楚勤王以成霸業其原蓋在此矣及穆公</span><br/>
<span class='tline' id='l283' data-llen='5875:5898'>　既沒康公即乗文公之䘮而伐之兵争不息其本心</span><br/>
<span class='tline' id='l284' data-llen='5898:5916'>　何在哉故渭陽之思歸美於穆公可也</span><br/>
<span class='tline' id='l285' data-llen='5916:5946'>我送舅氏曰至渭陽何以贈之路車乗黄<span class='krp-note'>賦/也</span>○<span class='krp-note'>乗去/聲</span></span><br/>
<span class='tline' id='l286' data-llen='5946:5973'><a onclick="displayPageImage('KR1c0036', 'WYG', '013-16b' );" name="013-16b" class="pb">[013-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5973:5996'>　秦穆公夫人晉文公之姊也生康公故康公稱文公</span><br/>
<span class='tline' id='l288' data-llen='5996:6019'>　為舅爾雅曰母之昆弟曰舅乗黄路車中有黄馬四</span><br/>
<span class='tline' id='l289' data-llen='6019:6023'>　也</span><br/>
<span class='tline' id='l290' data-llen='6023:6047'>○我送舅氏悠悠我思何以贈之瓊瑰玉佩<span class='krp-note'>賦/也</span></span><br/>
<span class='tline' id='l291' data-llen='6047:6070'>　悠悠我思者謂寓懐於文公者長非謂念母也瓊詳</span><br/>
<span class='tline' id='l292' data-llen='6070:6094'>　見木𤓰字義瑰孔氏謂美玉之名是也毛氏以為石</span><br/>
<span class='tline' id='l293' data-llen='6094:6117'>　而次玉則不可以為瓊矣珮玉詳見有女同車字義</span><br/>
<span class='tline' id='l294' data-llen='6117:6131'>　范氏處義曰以瓊瑰為佩也</span><br/>
<span class='tline' id='l295' data-llen='6131:6158'><a onclick="displayPageImage('KR1c0036', 'WYG', '013-17a' );" name="013-17a" class="pb">[013-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6158:6170'>　　　渭陽二章章四句</span><br/>
<span class='tline' id='l297' data-llen='6170:6193'>　　　　集傳所述左傳載晉文公事多失其實辯見</span><br/>
<span class='tline' id='l298' data-llen='6193:6216'>　　　　春秋私考僖公十年晉里克弑其君卓及二</span><br/>
<span class='tline' id='l299' data-llen='6216:6231'>　　　　十四年晉侯夷吾卒下</span><br/>
<span class='tline' id='l300' data-llen='6231:6235'>權輿</span><br/>
<span class='tline' id='l301' data-llen='6235:6257'>　經㫖曰此刺時君不能敬賢如始不足以任重也</span><br/>
<span class='tline' id='l302' data-llen='6257:6284'>於我乎夏屋渠渠今也每食無餘于嗟乎不承權輿<span class='krp-note'>賦/也</span></span><br/>
<span class='tline' id='l303' data-llen='6284:6307'>　夏大屋具也渠渠猶勤勤言君始於我厚設禮食大</span><br/>
<span class='tline' id='l304' data-llen='6307:6334'><a onclick="displayPageImage('KR1c0036', 'WYG', '013-17b' );" name="013-17b" class="pb">[013-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6334:6357'>　具以食我其意勤勤然此古註説是也無餘者僅足</span><br/>
<span class='tline' id='l306' data-llen='6357:6380'>　食也有餘則可以備餕承當也權在衡輿在車皆能</span><br/>
<span class='tline' id='l307' data-llen='6380:6403'>　任重者不承權輿言其不足以當權輿之任也舊説</span><br/>
<span class='tline' id='l308' data-llen='6403:6426'>　以為造衡自權始造車自輿始而嘆其有始無終則</span><br/>
<span class='tline' id='l309' data-llen='6426:6441'>　是較短論長之言其徳不廣矣</span><br/>
<span class='tline' id='l310' data-llen='6441:6464'>○於我乎毎食四簋今也毎食不飽于嗟乎不承權輿</span><br/>
<span class='tline' id='l311' data-llen='6464:6471'><span class='krp-note'>賦/也</span></span><br/>
<span class='tline' id='l312' data-llen='6471:6494'>　四簋以盛黍稷孔氏曰公食大夫宰夫設六簋是禮</span><br/>
<span class='tline' id='l313' data-llen='6494:6521'><a onclick="displayPageImage('KR1c0036', 'WYG', '013-18a' );" name="013-18a" class="pb">[013-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6521:6544'>　食此言每食則是平嘗燕食噐物不具故惟四簋今</span><br/>
<span class='tline' id='l315' data-llen='6544:6567'>　按上章言無餘則猶足食今曰不飽則食不充腹見</span><br/>
<span class='tline' id='l316' data-llen='6567:6574'>　其益薄也</span><br/>
<span class='tline' id='l317' data-llen='6574:6586'>　　　權輿二章章五句</span><br/>
<span class='tline' id='l318' data-llen='6586:6609'>　　　　毛鄭以來皆以四乎字各為句蓋乎與輿恊</span><br/>
<span class='tline' id='l319' data-llen='6609:6618'>　　　　韻故也</span><br/>
<span class='tline' id='l320' data-llen='6618:6621'>　</span><br/>
<span class='tline' id='l321' data-llen='6621:6624'>　</span><br/>
<span class='tline' id='l322' data-llen='6624:6651'><a onclick="displayPageImage('KR1c0036', 'WYG', '013-18b' );" name="013-18b" class="pb">[013-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6651:6654'>　</span><br/>
<span class='tline' id='l324' data-llen='6654:6657'>　</span><br/>
<span class='tline' id='l325' data-llen='6657:6660'>　</span><br/>
<span class='tline' id='l326' data-llen='6660:6663'>　</span><br/>
<span class='tline' id='l327' data-llen='6663:6666'>　</span><br/>
<span class='tline' id='l328' data-llen='6666:6669'>　</span><br/>
<span class='tline' id='l329' data-llen='6669:6672'>　</span><br/>
<span class='tline' id='l330' data-llen='6672:6684'>　詩說解頥正釋卷十一</span><br/>
</p>
<p><br/>
</p>
  </div>
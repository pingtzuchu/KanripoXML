<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1c0036', 'WYG', '029-1a' );" name="029-1a" class="pb">[029-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　詩説解頥正釋卷二十七　　明　季夲　撰</span><br/>
<span class='tline' id='l10' data-llen='214:218'>臣工</span><br/>
<span class='tline' id='l11' data-llen='218:241'>　經㫖曰此康王時詩也武王既踐天位首重民食所</span><br/>
<span class='tline' id='l12' data-llen='241:264'>　以允釐百工已有成法而後王毎申明之故康王嗣</span><br/>
<span class='tline' id='l13' data-llen='264:287'>　位而又作此詩以戒農官使民急於治田也并噫嘻</span><br/>
<span class='tline' id='l14' data-llen='287:310'>　當合為一篇以噫嘻言成王故知為康王時詩也此</span><br/>
<span class='tline' id='l15' data-llen='310:324'>　天子戒臣下之辭宜為大雅</span><br/>
<span class='tline' id='l16' data-llen='324:350'><a onclick="displayPageImage('KR1c0036', 'WYG', '029-1b' );" name="029-1b" class="pb">[029-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='350:373'>嗟嗟臣工敬爾在公王釐爾成來咨來茹<span class='krp-note'>賦/也</span></span><br/>
<span class='tline' id='l18' data-llen='373:396'>　嗟嗟歎辭臣工以在朝群臣百官言公者朝廷之事</span><br/>
<span class='tline' id='l19' data-llen='396:419'>　釐整治條理也成先王之成法也即春耕夏耘秋穫</span><br/>
<span class='tline' id='l20' data-llen='419:442'>　一定不易之法式也咨者謀之於衆茹者度之於心</span><br/>
<span class='tline' id='l21' data-llen='442:465'>　言王方釐正三農之成法爾當來此咨謀茹度而講</span><br/>
<span class='tline' id='l22' data-llen='465:486'>　求力行之庶㡬敬爾在公而王所釐者不虚也</span><br/>
<span class='tline' id='l23' data-llen='486:509'>○嗟嗟保介維莫之春亦又何求如何新畬於皇來牟</span><br/>
<span class='tline' id='l24' data-llen='509:532'>將受厥明明昭上帝迄用康年命我衆人庤乃錢鎛奄</span><br/>
<span class='tline' id='l25' data-llen='532:558'><a onclick="displayPageImage('KR1c0036', 'WYG', '029-2a' );" name="029-2a" class="pb">[029-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='558:568'>觀銍艾<span class='krp-note'>賦/也</span></span><br/>
<span class='tline' id='l27' data-llen='568:591'>　保介農官蓋專治田事者也云保介者取有助之意</span><br/>
<span class='tline' id='l28' data-llen='591:614'>　高誘註吕覧以為副故集傳因謂農官之副如此則</span><br/>
<span class='tline' id='l29' data-llen='614:637'>　以何者為農官之正乎莫春者周正建寅之月也三</span><br/>
<span class='tline' id='l30' data-llen='637:660'>　陽交㤗則可以始興農事矣田三嵗曰畬謂已成之</span><br/>
<span class='tline' id='l31' data-llen='660:683'>　田也欲復治之故言當此之時别無所求惟如何於</span><br/>
<span class='tline' id='l32' data-llen='683:706'>　畬而新之明即天之明命也來牟方盛雖未及熟而</span><br/>
<span class='tline' id='l33' data-llen='706:729'>　天命屬於有周將有受明之㡬矣蓋天之明昭鍳周</span><br/>
<span class='tline' id='l34' data-llen='729:755'><a onclick="displayPageImage('KR1c0036', 'WYG', '029-2b' );" name="029-2b" class="pb">[029-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='755:778'>　有德常以豐年畀之則豐年者係於王者之德而盡</span><br/>
<span class='tline' id='l36' data-llen='778:801'>　力於農畝則在農人耳錢銚鎛鋤奄忽也銍穫禾短</span><br/>
<span class='tline' id='l37' data-llen='801:824'>　鎌也使之命我衆人早具農器以起田功則天命明</span><br/>
<span class='tline' id='l38' data-llen='824:847'>　昭忽然觀銍艾矣謂民當體天心以力農而農事不</span><br/>
<span class='tline' id='l39' data-llen='847:866'>　可緩也上章通戒百官此則專戒農官也</span><br/>
<span class='tline' id='l40' data-llen='866:889'>○噫嘻成王既昭假爾率時農夫播厥百榖駿發爾私</span><br/>
<span class='tline' id='l41' data-llen='889:908'>終三十里亦服爾耕十千維耦<span class='krp-note'>賦/也</span></span><br/>
<span class='tline' id='l42' data-llen='908:931'>　噫嘻亦歎辭成王時嘗以此戒農官故曰既昭假爾</span><br/>
<span class='tline' id='l43' data-llen='931:957'><a onclick="displayPageImage('KR1c0036', 'WYG', '029-3a' );" name="029-3a" class="pb">[029-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='957:980'>　謂昭告而感格之也集傳以為成王始置田官而嘗</span><br/>
<span class='tline' id='l45' data-llen='980:1003'>　戒命之則非矣農事古人所急治農之官自古有之</span><br/>
<span class='tline' id='l46' data-llen='1003:1026'>　况武王所重者民食豈待成王而始置哉命農官率</span><br/>
<span class='tline' id='l47' data-llen='1026:1049'>　農夫以播百榖必自耕始故以此戒之上章言先具</span><br/>
<span class='tline' id='l48' data-llen='1049:1072'>　農器此則言先事耕田也駿大服事也駿發爾私耕</span><br/>
<span class='tline' id='l49' data-llen='1072:1095'>　私田也終三十里則百畆計歩為里之數也此以助</span><br/>
<span class='tline' id='l50' data-llen='1095:1118'>　法之私田言非謂郷遂之田也蓋以一井之田一方</span><br/>
<span class='tline' id='l51' data-llen='1118:1141'>　三百歩為一里一夫百畝畝百歩百畆之田縱横各</span><br/>
<span class='tline' id='l52' data-llen='1141:1167'><a onclick="displayPageImage('KR1c0036', 'WYG', '029-3b' );" name="029-3b" class="pb">[029-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1167:1190'>　百歩積之得萬歩以三百歩為里法約之得三十三</span><br/>
<span class='tline' id='l54' data-llen='1190:1213'>　里三分里之一言三十者舉成數也田一面百歩計</span><br/>
<span class='tline' id='l55' data-llen='1213:1236'>　之為一畝以千歩計之則為阡阡為十畝是百畝之</span><br/>
<span class='tline' id='l56' data-llen='1236:1259'>　田為十千也十阡之内以耦耕之是百畝為一耦也</span><br/>
<span class='tline' id='l57' data-llen='1259:1282'>　大抵古之耕者歩百為畆其徑六尺為一歩畝為三</span><br/>
<span class='tline' id='l58' data-llen='1282:1305'>　畎廣尺深尺耜廣五寸以二人並耕左右起土其深</span><br/>
<span class='tline' id='l59' data-llen='1305:1328'>　者為畎髙者為壠是以一面之百歩計畝也詳見讀</span><br/>
<span class='tline' id='l60' data-llen='1328:1351'>　禮疑圖卷一言駿發爾私而不及公田所重在民也</span><br/>
<span class='tline' id='l61' data-llen='1351:1377'><a onclick="displayPageImage('KR1c0036', 'WYG', '029-4a' );" name="029-4a" class="pb">[029-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1377:1399'>　　　臣工三章一章四句一章十一句一章八句</span><br/>
<span class='tline' id='l63' data-llen='1399:1422'>　　　　集傳以臣工噫嘻分為二篇今合為一篇而</span><br/>
<span class='tline' id='l64' data-llen='1422:1431'>　　　　分三章</span><br/>
<span class='tline' id='l65' data-llen='1431:1435'>振鷺</span><br/>
<span class='tline' id='l66' data-llen='1435:1458'>　經㫖曰武王時封紂子武庚為殷侯因其來朝助祭</span><br/>
<span class='tline' id='l67' data-llen='1458:1481'>　而留之講學故作此詩古序以為二王之後來助祭</span><br/>
<span class='tline' id='l68' data-llen='1481:1504'>　似亦臆説也武王既有天下封堯後於薊封舜後於</span><br/>
<span class='tline' id='l69' data-llen='1504:1527'>　陳封禹後於把而陳與把宋為三恪不列堯後既已</span><br/>
<span class='tline' id='l70' data-llen='1527:1553'><a onclick="displayPageImage('KR1c0036', 'WYG', '029-4b' );" name="029-4b" class="pb">[029-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1553:1576'>　可疑而此來助祭獨言二王之後何為併陳而不之</span><br/>
<span class='tline' id='l72' data-llen='1576:1599'>　及邪竊意此詩必專為武庚而發蓋武庚庸愚不知</span><br/>
<span class='tline' id='l73' data-llen='1599:1622'>　天命故欲使之觀樂辟雝以飬德庶㡬其能忠順耳</span><br/>
<span class='tline' id='l74' data-llen='1622:1645'>　此與有瞽同為一時之事而此則當列於有瞽之後</span><br/>
<span class='tline' id='l75' data-llen='1645:1652'>　蓋大雅也</span><br/>
<span class='tline' id='l76' data-llen='1652:1675'>振鷺于飛于彼西雝我客戾止亦有斯容<span class='krp-note'>賦/也</span></span><br/>
<span class='tline' id='l77' data-llen='1675:1698'>　鷺之為鳥好自低昻其翔集必舞而後下盖有振起</span><br/>
<span class='tline' id='l78' data-llen='1698:1721'>　之意故曰振鷺詳見宛丘字義雝辟雝也我客指紂</span><br/>
<span class='tline' id='l79' data-llen='1721:1747'><a onclick="displayPageImage('KR1c0036', 'WYG', '029-5a' );" name="029-5a" class="pb">[029-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1747:1770'>　子武庚作賔於周故以為客戾至也亦有斯容言亦</span><br/>
<span class='tline' id='l81' data-llen='1770:1793'>　有振起之容也蓋羙其講學興起有不知手舞足蹈</span><br/>
<span class='tline' id='l82' data-llen='1793:1797'>　者</span><br/>
<span class='tline' id='l83' data-llen='1797:1829'>○在彼無惡在此無斁庶㡬夙夜以永終譽<span class='krp-note'>賦/也</span>○<span class='krp-note'>斁本/音繹</span></span><br/>
<span class='tline' id='l84' data-llen='1829:1843'><span class='krp-note'>讀為丁故反/者協韻也</span></span><br/>
<span class='tline' id='l85' data-llen='1843:1866'>　彼無惡言逺之則有望也此無斁言近之則不厭也</span><br/>
<span class='tline' id='l86' data-llen='1866:1889'>　永終譽即世為天下法則之謂也此言講學之有益</span><br/>
<span class='tline' id='l87' data-llen='1889:1899'>　於徳以勸勉之也</span><br/>
<span class='tline' id='l88' data-llen='1899:1925'><a onclick="displayPageImage('KR1c0036', 'WYG', '029-5b' );" name="029-5b" class="pb">[029-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1925:1937'>　　　振鷺二章章四句</span><br/>
<span class='tline' id='l90' data-llen='1937:1960'>　　　　集傳一章分二節今為二章○觀於此詩則</span><br/>
<span class='tline' id='l91' data-llen='1960:1983'>　　　　武王所以處殷後者蓋将飬之成德以永厥</span><br/>
<span class='tline' id='l92' data-llen='1983:2006'>　　　　世武庚雖愚豈不知所感動使非管叔道之</span><br/>
<span class='tline' id='l93' data-llen='2006:2029'>　　　　則異日奚至以殷畔哉故武庚之叛管叔之</span><br/>
<span class='tline' id='l94' data-llen='2029:2037'>　　　　尤也</span><br/>
<span class='tline' id='l95' data-llen='2037:2041'>豐年</span><br/>
<span class='tline' id='l96' data-llen='2041:2064'>　經㫖曰此農事有成而報賽之樂歌也蘇氏以為秋</span><br/>
<span class='tline' id='l97' data-llen='2064:2090'><a onclick="displayPageImage('KR1c0036', 'WYG', '029-6a' );" name="029-6a" class="pb">[029-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2090:2113'>　祭四方冬祭八蜡分為秋冬二事其曰秋冬以夏正</span><br/>
<span class='tline' id='l99' data-llen='2113:2136'>　言也集傳則以為祀田祖先農方社之屬夫田祖農</span><br/>
<span class='tline' id='l100' data-llen='2136:2159'>　事所始是為先農即八蜡之先嗇也而社主春祈為</span><br/>
<span class='tline' id='l101' data-llen='2159:2182'>　壇於社方主秋報為壇於郊時各不同地亦有異夲</span><br/>
<span class='tline' id='l102' data-llen='2182:2205'>　分二祭也惟以其均有功於田事故此詩合而為一</span><br/>
<span class='tline' id='l103' data-llen='2205:2228'>　其必人君省斂因年豐報賽緫祭一方之神而先農</span><br/>
<span class='tline' id='l104' data-llen='2228:2251'>　與社方一時並列歟一方之方社不得與大社四方</span><br/>
<span class='tline' id='l105' data-llen='2251:2274'>　專祭之貴神同尊先農雖古帝諸侯因農事而報夲</span><br/>
<span class='tline' id='l106' data-llen='2274:2300'><a onclick="displayPageImage('KR1c0036', 'WYG', '029-6b' );" name="029-6b" class="pb">[029-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2300:2323'>　反始於禮亦宜及之但不可屈尊而居一方方社之</span><br/>
<span class='tline' id='l108' data-llen='2323:2346'>　下則以先農主之猶先嗇之主八蜡也故集傳序田</span><br/>
<span class='tline' id='l109' data-llen='2346:2369'>　祖先農於方社之上不兼蜡也而蜡祭之小神不與</span><br/>
<span class='tline' id='l110' data-llen='2369:2392'>　焉蓋與大田來方禋祀義同若春社秋方冬蜡則在</span><br/>
<span class='tline' id='l111' data-llen='2392:2415'>　國中各有一時之專祭不在此限矣然此詩所謂萬</span><br/>
<span class='tline' id='l112' data-llen='2415:2438'>　億及秭與載芟同辭蓋諸侯公田所入之米數也有</span><br/>
<span class='tline' id='l113' data-llen='2438:2461'>　似豳詩故先儒或疑豐年即豳頌然則周禮籥章所</span><br/>
<span class='tline' id='l114' data-llen='2461:2484'>　謂國祭蜡則龡豳頌擊土鼓以息老物者其即此詩</span><br/>
<span class='tline' id='l115' data-llen='2484:2510'><a onclick="displayPageImage('KR1c0036', 'WYG', '029-7a' );" name="029-7a" class="pb">[029-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2510:2533'>　歟蜡有先嗇即田祖也故亦用之但既為豳頌則宜</span><br/>
<span class='tline' id='l117' data-llen='2533:2541'>　列於豳風耳</span><br/>
<span class='tline' id='l118' data-llen='2541:2564'>豐年多黍多稌亦有高廪萬億及秭為酒為醴烝畀祖</span><br/>
<span class='tline' id='l119' data-llen='2564:2580'>妣以洽百禮降福孔皆<span class='krp-note'>賦/也</span></span><br/>
<span class='tline' id='l120' data-llen='2580:2603'>　高燥宜黍下濕宜稌黍稌皆多則髙下之地無有不</span><br/>
<span class='tline' id='l121' data-llen='2603:2626'>　熟所以為豐年也亦語助辭廪倉之别名廪高則所</span><br/>
<span class='tline' id='l122' data-llen='2626:2649'>　藏者多矣以下文為酒醴觀之則萬億及秭蓋以米</span><br/>
<span class='tline' id='l123' data-llen='2649:2672'>　數言也酒酒味之厚者即周禮三酒所以待賔客也</span><br/>
<span class='tline' id='l124' data-llen='2672:2698'><a onclick="displayPageImage('KR1c0036', 'WYG', '029-7b' );" name="029-7b" class="pb">[029-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2698:2721'>　醴酒味之薄者即周禮五齊所以供祭祀也烝進畀</span><br/>
<span class='tline' id='l126' data-llen='2721:2744'>　子也洽情相浹也百禮事神之衆禮也皆徧也既饗</span><br/>
<span class='tline' id='l127' data-llen='2744:2767'>　祖妣而旅酬燕毛皆以此而篤親親之恩無不周焉</span><br/>
<span class='tline' id='l128' data-llen='2767:2790'>　蓋民以孝弟為德而孝弟原於尊祖故特舉祭祖妣</span><br/>
<span class='tline' id='l129' data-llen='2790:2813'>　者言之以見不忘本之意而百行具於其中矣此見</span><br/>
<span class='tline' id='l130' data-llen='2813:2826'>　神降福之徧所以當報也</span><br/>
<span class='tline' id='l131' data-llen='2826:2837'>　　　豐年一章七句</span><br/>
<span class='tline' id='l132' data-llen='2837:2841'>有瞽</span><br/>
<span class='tline' id='l133' data-llen='2841:2867'><a onclick="displayPageImage('KR1c0036', 'WYG', '029-8a' );" name="029-8a" class="pb">[029-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2867:2890'>　經㫖曰此武庚助祭於周廟既畢而武王欲留之辟</span><br/>
<span class='tline' id='l135' data-llen='2890:2913'>　雝講學以觀作樂之成故作此詩篇當列於振鷺之</span><br/>
<span class='tline' id='l136' data-llen='2913:2936'>　前亦大雅也序以為作樂而合乎祖則似不知詩意</span><br/>
<span class='tline' id='l137' data-llen='2936:2943'>　之所在矣</span><br/>
<span class='tline' id='l138' data-llen='2943:2966'>有瞽有瞽在周之庭設業設虡崇牙樹羽應田縣鼓鞉</span><br/>
<span class='tline' id='l139' data-llen='2966:3001'>磬柷圉既備乃奏簫管備舉<span class='krp-note'>賦/也</span>○<span class='krp-note'>田與<img height='20' width='20' alt='&amp;KR0615' title='KR0615' src='https://raw.githubusercontent.com/kanripo/KR-Gaiji/master/images/KR0615.png'/>/同音引</span></span><br/>
<span class='tline' id='l140' data-llen='3001:3024'>　瞽樂官也庭者周之廟庭也以武庚殷後故言周以</span><br/>
<span class='tline' id='l141' data-llen='3024:3047'>　别之在周之庭一句屬下文蓋為設樂器發而有瞽</span><br/>
<span class='tline' id='l142' data-llen='3047:3073'><a onclick="displayPageImage('KR1c0036', 'WYG', '029-8b' );" name="029-8b" class="pb">[029-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3073:3096'>　當自為一句以與虡羽鼓圉叶韻瞽以眡瞭相之而</span><br/>
<span class='tline' id='l144' data-llen='3096:3119'>　為之設樂器者皆眡瞭也既備者設樂既備也乃奏</span><br/>
<span class='tline' id='l145' data-llen='3119:3142'>　則瞽奏樂矣簫管備舉所以奏也此言周人作樂於</span><br/>
<span class='tline' id='l146' data-llen='3142:3154'>　廟庭以見樂之為重也</span><br/>
<span class='tline' id='l147' data-llen='3154:3177'>○喤喤厥聲肅雝和鳴先祖是聽我客戾止永觀厥成</span><br/>
<span class='tline' id='l148' data-llen='3177:3184'><span class='krp-note'>賦/也</span></span><br/>
<span class='tline' id='l149' data-llen='3184:3207'>　喤喤和之大也此言樂聲之羙起於人心之肅雝故</span><br/>
<span class='tline' id='l150' data-llen='3207:3230'>　其和鳴足以致先祖之聽我客至此既觀其成矣苟</span><br/>
<span class='tline' id='l151' data-llen='3230:3256'><a onclick="displayPageImage('KR1c0036', 'WYG', '029-9a' );" name="029-9a" class="pb">[029-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3256:3279'>　永觀之則樂之感人必深將不覺其成德焉蓋欲留</span><br/>
<span class='tline' id='l153' data-llen='3279:3291'>　之觀樂辟雝以飬德也</span><br/>
<span class='tline' id='l154' data-llen='3291:3308'>　　　有瞽二章一章八句一章五句</span><br/>
<span class='tline' id='l155' data-llen='3308:3331'>　　　　集傳一章分三節今為二章○此與振鷺當</span><br/>
<span class='tline' id='l156' data-llen='3331:3340'>　　　　合觀之</span><br/>
<span class='tline' id='l157' data-llen='3340:3343'>濳</span><br/>
<span class='tline' id='l158' data-llen='3343:3361'>　經㫖曰此周王薦魚於寢廟之樂歌也</span><br/>
<span class='tline' id='l159' data-llen='3361:3384'>猗與漆沮濳有多魚有鱣有鮪鰷鱨鰋鯉以享以祀以</span><br/>
<span class='tline' id='l160' data-llen='3384:3410'><a onclick="displayPageImage('KR1c0036', 'WYG', '029-9b' );" name="029-9b" class="pb">[029-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3410:3431'>介景福<span class='krp-note'>賦/也</span>○<span class='krp-note'>與音歟後/猗與同</span></span><br/>
<span class='tline' id='l162' data-llen='3431:3454'>　漆沮馮翊之水與吉日之漆沮同濳者積柴飬魚使</span><br/>
<span class='tline' id='l163' data-llen='3454:3477'>　得隠藏避寒則夏正冬月之事也故月令季冬命漁</span><br/>
<span class='tline' id='l164' data-llen='3477:3500'>　師始漁天子親往乃嘗魚先薦寢廟季冬者夏正建</span><br/>
<span class='tline' id='l165' data-llen='3500:3523'>　丑之月大寒之候孔氏謂冬月既寒魚不行乃性定</span><br/>
<span class='tline' id='l166' data-llen='3523:3546'>　而肥充故特薦之又黄河魚美自渭而上漆沮依山</span><br/>
<span class='tline' id='l167' data-llen='3546:3569'>　穴而藏故漆沮多魚而生致之鎬京也序併春獻鮪</span><br/>
<span class='tline' id='l168' data-llen='3569:3592'>　言之蓋附於月令季春薦鮪於寢廟之説則季春者</span><br/>
<span class='tline' id='l169' data-llen='3592:3619'><a onclick="displayPageImage('KR1c0036', 'WYG', '029-10a' );" name="029-10a" class="pb">[029-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3619:3642'>　建辰之月也魚於時已不濳與詩意不合矣然薦以</span><br/>
<span class='tline' id='l171' data-llen='3642:3665'>　薦新為義非正祭之禮而享祀則正祭之名也蓋追</span><br/>
<span class='tline' id='l172' data-llen='3665:3688'>　叙平時嘗取魚於此供爼實以祭而既獲福見漆沮</span><br/>
<span class='tline' id='l173' data-llen='3688:3703'>　之魚為先祖之所嗜也介助也</span><br/>
<span class='tline' id='l174' data-llen='3703:3713'>　　　濳一章六句</span><br/>
<span class='tline' id='l175' data-llen='3713:3716'>雝</span><br/>
<span class='tline' id='l176' data-llen='3716:3739'>　經㫖曰此蓋武王祭文王而徹爼之詩也故周禮樂</span><br/>
<span class='tline' id='l177' data-llen='3739:3748'>　師亦名為徹云</span><br/>
<span class='tline' id='l178' data-llen='3748:3775'><a onclick="displayPageImage('KR1c0036', 'WYG', '029-10b' );" name="029-10b" class="pb">[029-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3775:3798'>有來雝雝至止肅肅相維辟公天子穆穆<span class='krp-note'>賦/也</span></span><br/>
<span class='tline' id='l180' data-llen='3798:3821'>　言諸侯來至於廟而助祭其來雝雝然而和及其至</span><br/>
<span class='tline' id='l181' data-llen='3821:3844'>　也則肅肅然而敬相助也助祭之辟公和而能敬如</span><br/>
<span class='tline' id='l182' data-llen='3844:3867'>　此所以天子得穆穆篤恭不待有所作為也穆穆即</span><br/>
<span class='tline' id='l183' data-llen='3867:3890'>　肅肅之不顯處此言諸侯之助祭能成天子之敬也</span><br/>
<span class='tline' id='l184' data-llen='3890:3914'>○於薦廣牡相予肆祀假哉皇考綏予孝子<span class='krp-note'>賦/也</span></span><br/>
<span class='tline' id='l185' data-llen='3914:3937'>　廣牡大牲也肆陳也薦廣牡者武王薦之也相肆祀</span><br/>
<span class='tline' id='l186' data-llen='3937:3960'>　者辟公相之也天子薦之而諸侯相之此則得天下</span><br/>
<span class='tline' id='l187' data-llen='3960:3987'><a onclick="displayPageImage('KR1c0036', 'WYG', '029-11a' );" name="029-11a" class="pb">[029-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3987:4010'>　之歡心以奉其先王所以皇考之神感假之而有以</span><br/>
<span class='tline' id='l189' data-llen='4010:4033'>　安我孝子之心也此言武王能得人心而致文王之</span><br/>
<span class='tline' id='l190' data-llen='4033:4039'>　感假也</span><br/>
<span class='tline' id='l191' data-llen='4039:4063'>○宣哲維人文武維后燕及皇天克昌厥後<span class='krp-note'>賦/也</span></span><br/>
<span class='tline' id='l192' data-llen='4063:4086'>　宣者通於事也哲者明於理也宣哲則盡人道矣故</span><br/>
<span class='tline' id='l193' data-llen='4086:4109'>　曰維人文武則備君德矣故曰維后此文王安民之</span><br/>
<span class='tline' id='l194' data-llen='4109:4132'>　本也能安民則天心亦安矣故天下歸心諸侯各以</span><br/>
<span class='tline' id='l195' data-llen='4132:4155'>　其職來祭而後人得以享乆安之福也此以武王之</span><br/>
<span class='tline' id='l196' data-llen='4155:4182'><a onclick="displayPageImage('KR1c0036', 'WYG', '029-11b' );" name="029-11b" class="pb">[029-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4182:4202'>　得人心而享福之乆者歸功於文王之德也</span><br/>
<span class='tline' id='l198' data-llen='4202:4226'>○綏我眉夀介以繁祉既右烈考亦右文母<span class='krp-note'>賦/也</span></span><br/>
<span class='tline' id='l199' data-llen='4226:4249'>　綏眉夀介繁祉此正昌後之實也烈考與皇考同皆</span><br/>
<span class='tline' id='l200' data-llen='4249:4272'>　指文王也文母太姒也烈考文毋皆得右之非為天</span><br/>
<span class='tline' id='l201' data-llen='4272:4293'>　所福者不能也此承上章言所以能饗親之意</span><br/>
<span class='tline' id='l202' data-llen='4293:4304'>　　　雝四章章四句</span><br/>
<span class='tline' id='l203' data-llen='4304:4327'>　　　　集傳一章分四節今為四章○觀末章既右</span><br/>
<span class='tline' id='l204' data-llen='4327:4350'>　　　　烈考亦右文母之言則此詩但可用於祭文</span><br/>
<span class='tline' id='l205' data-llen='4350:4377'><a onclick="displayPageImage('KR1c0036', 'WYG', '029-12a' );" name="029-12a" class="pb">[029-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4377:4400'>　　　　王之徹其他歌徹恐有别詩如仲尼燕居所</span><br/>
<span class='tline' id='l207' data-llen='4400:4423'>　　　　謂徹以振羽振羽或謂即振鷺亦未必然也</span><br/>
<span class='tline' id='l208' data-llen='4423:4446'>　　　　但相維辟公天子穆穆之言則必不可歌於</span><br/>
<span class='tline' id='l209' data-llen='4446:4457'>　　　　三家之堂耳</span><br/>
<span class='tline' id='l210' data-llen='4457:4461'>載見</span><br/>
<span class='tline' id='l211' data-llen='4461:4484'>　經㫖曰此諸侯來助祭於武王之廟既畢而慰勞之</span><br/>
<span class='tline' id='l212' data-llen='4484:4495'>　詩也似當為大雅云</span><br/>
<span class='tline' id='l213' data-llen='4495:4518'>載見辟王曰求厥章龍旂陽陽和鈴央央鞗革有鶬休</span><br/>
<span class='tline' id='l214' data-llen='4518:4545'><a onclick="displayPageImage('KR1c0036', 'WYG', '029-12b' );" name="029-12b" class="pb">[029-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4545:4570'>有烈光率見昭考以孝以享<span class='krp-note'>賦/也</span>○<span class='krp-note'>見音/現</span></span><br/>
<span class='tline' id='l216' data-llen='4570:4593'>　載則也發語辭辟王謂成王求厥章者禀受法度也</span><br/>
<span class='tline' id='l217' data-llen='4593:4616'>　和在軾前孔氏謂和亦鈴是也爾雅有鈴曰旂之説</span><br/>
<span class='tline' id='l218' data-llen='4616:4639'>　經無此義也此因諸侯來見而言其車服之盛以羙</span><br/>
<span class='tline' id='l219' data-llen='4639:4662'>　之休美也烈熾盛也休有烈光以其有志於治道言</span><br/>
<span class='tline' id='l220' data-llen='4662:4685'>　也於是成王率之以見昭考武王之廟而致孝享焉</span><br/>
<span class='tline' id='l221' data-llen='4685:4704'>　見諸侯以其職來助祭乃先王之所悦也</span><br/>
<span class='tline' id='l222' data-llen='4704:4727'>○以介眉夀永言保之思皇多祐烈文辟公綏以多福</span><br/>
<span class='tline' id='l223' data-llen='4727:4754'><a onclick="displayPageImage('KR1c0036', 'WYG', '029-13a' );" name="029-13a" class="pb">[029-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4754:4767'>俾緝熙于純嘏<span class='krp-note'>賦/也</span></span><br/>
<span class='tline' id='l225' data-llen='4767:4790'>　承上章言諸侯為我致孝享於昭考則昭考助我以</span><br/>
<span class='tline' id='l226' data-llen='4790:4813'>　眉夀使我永保大業惟有眉夀故能永保大業即多</span><br/>
<span class='tline' id='l227' data-llen='4813:4836'>　福也此皆女辟公助祭之所綏而使我緝熈至于純</span><br/>
<span class='tline' id='l228' data-llen='4836:4859'>　嘏也蓋辟公來求厥章皆欲脩德者也則天子之懐</span><br/>
<span class='tline' id='l229' data-llen='4859:4882'>　諸侯豈得不脩身以立人極哉是緝熈者保大業之</span><br/>
<span class='tline' id='l230' data-llen='4882:4902'>　本而純嘏之所由錫也所謂綏多福者如此</span><br/>
<span class='tline' id='l231' data-llen='4902:4919'>　　　載見三章一章八句一章六句</span><br/>
<span class='tline' id='l232' data-llen='4919:4946'><a onclick="displayPageImage('KR1c0036', 'WYG', '029-13b' );" name="029-13b" class="pb">[029-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4946:4963'>　　　　集傳一章分二節今為二章</span><br/>
<span class='tline' id='l234' data-llen='4963:4967'>有客</span><br/>
<span class='tline' id='l235' data-llen='4967:4990'>　經㫖曰成王既誅武庚復封㣲子於宋以為殷後因</span><br/>
<span class='tline' id='l236' data-llen='4990:5013'>　其始受命來朝将歸而勉留之故作此詩蓋致繾綣</span><br/>
<span class='tline' id='l237' data-llen='5013:5027'>　之意以慰其心焉亦大雅也</span><br/>
<span class='tline' id='l238' data-llen='5027:5060'>有客有客亦白其馬有萋有且敦琢其旅<span class='krp-note'>賦/也</span>○<span class='krp-note'>敦都囬/反後取</span></span><br/>
<span class='tline' id='l239' data-llen='5060:5071'><span class='krp-note'>敦琢義/者並同</span></span><br/>
<span class='tline' id='l240' data-llen='5071:5094'>　㣲子雖封為宋公然作賔於周故曰有客白馬者殷</span><br/>
<span class='tline' id='l241' data-llen='5094:5121'><a onclick="displayPageImage('KR1c0036', 'WYG', '029-14a' );" name="029-14a" class="pb">[029-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5121:5144'>　尚白而脩其禮物也萋盛也且多也以其來朝之禮</span><br/>
<span class='tline' id='l243' data-llen='5144:5167'>　儀言也敦琢夲治玉之名而借以為選擇之意旅㣲</span><br/>
<span class='tline' id='l244' data-llen='5167:5190'>　子之卿大夫從行者也選同德以從行則皆敬慎而</span><br/>
<span class='tline' id='l245' data-llen='5190:5209'>　不至於獲戾耳此叙其自國而來者如此</span><br/>
<span class='tline' id='l246' data-llen='5209:5233'>○有客宿宿有客信信言授之縶以縶其馬<span class='krp-note'>賦/也</span></span><br/>
<span class='tline' id='l247' data-llen='5233:5256'>　縶絆也縶其馬愛之不欲其去也此言至周而留之</span><br/>
<span class='tline' id='l248' data-llen='5256:5263'>　之情如此</span><br/>
<span class='tline' id='l249' data-llen='5263:5287'>○薄言追之左右綏之既有滛威降福孔夷<span class='krp-note'>賦/也</span></span><br/>
<span class='tline' id='l250' data-llen='5287:5314'><a onclick="displayPageImage('KR1c0036', 'WYG', '029-14b' );" name="029-14b" class="pb">[029-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5314:5337'>　薄言者謂從容慰諭之而不迫脅也追者已去而還</span><br/>
<span class='tline' id='l252' data-llen='5337:5360'>　之見其愛之無已也左右言無方也綏安也滛威謂</span><br/>
<span class='tline' id='l253' data-llen='5360:5383'>　踰常之等威蓋使之統承先王得用天子之禮樂也</span><br/>
<span class='tline' id='l254' data-llen='5383:5406'>　言我周既降以滛威之福於心蓋甚平夷欲其坦懐</span><br/>
<span class='tline' id='l255' data-llen='5406:5419'>　不疑也所謂綏之者如此</span><br/>
<span class='tline' id='l256' data-llen='5419:5431'>　　　有客三章章四句</span><br/>
<span class='tline' id='l257' data-llen='5431:5454'>　　　　集傳一章分三節今為三章○今按㣲子賢</span><br/>
<span class='tline' id='l258' data-llen='5454:5477'>　　　　聖與武庚之庸愚者殊異故此詩與振鷺意</span><br/>
<span class='tline' id='l259' data-llen='5477:5504'><a onclick="displayPageImage('KR1c0036', 'WYG', '029-15a' );" name="029-15a" class="pb">[029-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5504:5527'>　　　　亦不同然周之所以處殷後者其德之厚則</span><br/>
<span class='tline' id='l261' data-llen='5527:5544'>　　　　一而已當以類相從而觀之</span><br/>
<span class='tline' id='l262' data-llen='5544:5547'>武</span><br/>
<span class='tline' id='l263' data-llen='5547:5570'>　經㫖曰此祭武王之樂歌蓋成王時詩也然闕誤多</span><br/>
<span class='tline' id='l264' data-llen='5570:5574'>　矣</span><br/>
<span class='tline' id='l265' data-llen='5574:5597'>於皇武王無競維烈允文文王克開厥後嗣武受之勝</span><br/>
<span class='tline' id='l266' data-llen='5597:5618'>殷遏劉耆定爾功<span class='krp-note'>賦/也</span>○<span class='krp-note'>耆音/㫖</span></span><br/>
<span class='tline' id='l267' data-llen='5618:5641'>　皇大也無競不争而不見其强也遏劉止殺也言大</span><br/>
<span class='tline' id='l268' data-llen='5641:5668'><a onclick="displayPageImage('KR1c0036', 'WYG', '029-15b' );" name="029-15b" class="pb">[029-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5668:5691'>　哉武王之功不以力爭天下維以德服之執競而無</span><br/>
<span class='tline' id='l270' data-llen='5691:5714'>　競者也蓋因文王允有文德克開我後人而武王嗣</span><br/>
<span class='tline' id='l271' data-llen='5714:5737'>　而受之其所以勝殷者亦因文德止殺以致定其功</span><br/>
<span class='tline' id='l272' data-llen='5737:5760'>　耳見武王之功不以武而以文也夫以掃除殷穢平</span><br/>
<span class='tline' id='l273' data-llen='5760:5783'>　定天下而不以殺為武則武之為武不出於文之外</span><br/>
<span class='tline' id='l274' data-llen='5783:5800'>　矣大武之詩所存者五章皆此意也</span><br/>
<span class='tline' id='l275' data-llen='5800:5810'>　　　武一章七句</span><br/>
<span class='tline' id='l276' data-llen='5810:5833'>　　　　今按大武六章武為首章賚為三章桓為六</span><br/>
<span class='tline' id='l277' data-llen='5833:5860'><a onclick="displayPageImage('KR1c0036', 'WYG', '029-16a' );" name="029-16a" class="pb">[029-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5860:5883'>　　　　章則左氏嘗言之勺與般二章皆有詩而不</span><br/>
<span class='tline' id='l279' data-llen='5883:5906'>　　　　言章次所存僅五章而尚闕一章然皆不可</span><br/>
<span class='tline' id='l280' data-llen='5906:5929'>　　　　考矣勺賚及般之名皆後人所加集傳以為</span><br/>
<span class='tline' id='l281' data-llen='5929:5952'>　　　　樂節之名如祭統所謂舞莫重於武宿夜則</span><br/>
<span class='tline' id='l282' data-llen='5952:5975'>　　　　武宿夜亦武舞之别名耳按樂記武有六成</span><br/>
<span class='tline' id='l283' data-llen='5975:5998'>　　　　即此六章之舞節也當為祭武王之樂歌然</span><br/>
<span class='tline' id='l284' data-llen='5998:6021'>　　　　天子廟樂禮宜九成意必尚有文舞九成如</span><br/>
<span class='tline' id='l285' data-llen='6021:6044'>　　　　禮記所謂八佾以舞大夏者蓋即周禮鐘師</span><br/>
<span class='tline' id='l286' data-llen='6044:6071'><a onclick="displayPageImage('KR1c0036', 'WYG', '029-16b' );" name="029-16b" class="pb">[029-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6071:6094'>　　　　之九夏也而不在此武舞六成之數歟蓋九</span><br/>
<span class='tline' id='l288' data-llen='6094:6117'>　　　　夏者文舞也樂記所謂既奏以文也武者武</span><br/>
<span class='tline' id='l289' data-llen='6117:6140'>　　　　舞也樂記所謂復亂以武也孔氏曰樂有文</span><br/>
<span class='tline' id='l290' data-llen='6140:6163'>　　　　舞有武舞其入廟也必先文而後武則武舞</span><br/>
<span class='tline' id='l291' data-llen='6163:6186'>　　　　者其入在文舞之後者也故祭統曰及入舞</span><br/>
<span class='tline' id='l292' data-llen='6186:6209'>　　　　君執干就舞位冕而緫干率其群臣以樂皇</span><br/>
<span class='tline' id='l293' data-llen='6209:6232'>　　　　尸通典序此於九獻之後其知樂舞之節者</span><br/>
<span class='tline' id='l294' data-llen='6232:6239'>　　　　歟</span><br/>
<span class='tline' id='l295' data-llen='6239:6266'><a onclick="displayPageImage('KR1c0036', 'WYG', '029-17a' );" name="029-17a" class="pb">[029-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6266:6269'>　</span><br/>
<span class='tline' id='l297' data-llen='6269:6272'>　</span><br/>
<span class='tline' id='l298' data-llen='6272:6275'>　</span><br/>
<span class='tline' id='l299' data-llen='6275:6278'>　</span><br/>
<span class='tline' id='l300' data-llen='6278:6281'>　</span><br/>
<span class='tline' id='l301' data-llen='6281:6284'>　</span><br/>
<span class='tline' id='l302' data-llen='6284:6287'>　</span><br/>
<span class='tline' id='l303' data-llen='6287:6290'>　</span><br/>
<span class='tline' id='l304' data-llen='6290:6317'><a onclick="displayPageImage('KR1c0036', 'WYG', '029-17b' );" name="029-17b" class="pb">[029-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6317:6320'>　</span><br/>
<span class='tline' id='l306' data-llen='6320:6323'>　</span><br/>
<span class='tline' id='l307' data-llen='6323:6326'>　</span><br/>
<span class='tline' id='l308' data-llen='6326:6329'>　</span><br/>
<span class='tline' id='l309' data-llen='6329:6332'>　</span><br/>
<span class='tline' id='l310' data-llen='6332:6335'>　</span><br/>
<span class='tline' id='l311' data-llen='6335:6338'>　</span><br/>
<span class='tline' id='l312' data-llen='6338:6351'>　詩說解頤正釋卷二十七</span><br/>
</p>
<p><br/>
</p>
  </div>
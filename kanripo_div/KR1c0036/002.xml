<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0036', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　詩說解頥總論卷二　　　　明　季本　撰</span><br/>
<span class='tline' id='l10' data-llen='212:219'>　　　刪次</span><br/>
<span class='tline' id='l11' data-llen='219:242'>史記孔子世家古者詩本三千餘篇孔子去其重取其</span><br/>
<span class='tline' id='l12' data-llen='242:265'>可施於禮義者三百五篇皆弦歌之以求合韶武雅頌</span><br/>
<span class='tline' id='l13' data-llen='265:269'>之音</span><br/>
<span class='tline' id='l14' data-llen='269:292'>孔頴逹曰按書傳所引之詩見在者多亡逸者少則孔</span><br/>
<span class='tline' id='l15' data-llen='292:315'>子所錄不容十分去九馬遷言古詩三千餘篇未可信</span><br/>
<span class='tline' id='l16' data-llen='315:341'><a onclick="displayPageImage('KR1c0036', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='341:364'>也據今存及亡詩六篇凡三百一十一篇而史記漢書</span><br/>
<span class='tline' id='l18' data-llen='364:387'>云三百五篇闕其亡者以見在為數也周召風之正經</span><br/>
<span class='tline' id='l19' data-llen='387:409'>固當為首自衛而下十有餘國編比先後舊無明說</span><br/>
<span class='tline' id='l20' data-llen='409:432'>左傳襄公二十七年吳公子札來聘請觀於周樂使工</span><br/>
<span class='tline' id='l21' data-llen='432:455'>為之歌周南召南曰美哉始基之矣猶未也然勤而不</span><br/>
<span class='tline' id='l22' data-llen='455:478'>怨矣為之歌邶鄘衛曰羙哉淵乎憂而不困者也吾聞</span><br/>
<span class='tline' id='l23' data-llen='478:501'>衛康叔武公之徳如是是其為衛風乎為之歌王曰羙</span><br/>
<span class='tline' id='l24' data-llen='501:524'>哉思而不懼其周之東乎為之歌鄭曰美哉其細已甚</span><br/>
<span class='tline' id='l25' data-llen='524:550'><a onclick="displayPageImage('KR1c0036', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='550:573'>民弗堪也是其先亡乎為之歌齊曰美哉泱泱乎大風</span><br/>
<span class='tline' id='l27' data-llen='573:596'>也哉表東海者其太公乎國未可量也為之歌豳曰美</span><br/>
<span class='tline' id='l28' data-llen='596:619'>哉蕩乎樂而不淫其周公之東乎為之歌秦曰此之謂</span><br/>
<span class='tline' id='l29' data-llen='619:642'>夏聲夫能夏則大大之至也其周之舊乎為之歌魏曰</span><br/>
<span class='tline' id='l30' data-llen='642:665'>美哉渢渢乎大而婉險而易行以徳輔此則明主也為</span><br/>
<span class='tline' id='l31' data-llen='665:688'>之歌唐曰思深哉其有陶唐氏之遺民乎不然何憂之</span><br/>
<span class='tline' id='l32' data-llen='688:711'>逺也非令徳之後誰能若是為之歌陳曰國無主其能</span><br/>
<span class='tline' id='l33' data-llen='711:734'>久乎自鄶以下無譏焉為之歌小雅曰美哉思而不貳</span><br/>
<span class='tline' id='l34' data-llen='734:760'><a onclick="displayPageImage('KR1c0036', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='760:783'>怨而不言其周徳之衰乎猶有先王之遺民焉為之歌</span><br/>
<span class='tline' id='l36' data-llen='783:806'>大雅曰廣哉熙熙乎曲而有直體其文王之徳乎為之</span><br/>
<span class='tline' id='l37' data-llen='806:829'>歌頌曰至矣哉直而不倨曲而不屈邇而不偪逺而不</span><br/>
<span class='tline' id='l38' data-llen='829:852'>攜遷而不淫復而不厭衰而不愁樂而不荒用而不匱</span><br/>
<span class='tline' id='l39' data-llen='852:875'>廣而不宣施而不費取而不貪處而不底行而不流五</span><br/>
<span class='tline' id='l40' data-llen='875:894'>聲和八風平節有度守有序盛徳之所同也</span><br/>
<span class='tline' id='l41' data-llen='894:917'>歐陽氏曰周南召南邶鄘衛王鄭齊豳秦魏唐陳曹此</span><br/>
<span class='tline' id='l42' data-llen='917:940'>孔子未刪之前周太師樂歌之次第也周召邶鄘衛王</span><br/>
<span class='tline' id='l43' data-llen='940:966'><a onclick="displayPageImage('KR1c0036', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='966:989'>鄭齊魏唐秦陳檜曹豳此今詩之次第也周召邶鄘衛</span><br/>
<span class='tline' id='l45' data-llen='989:1009'>檜鄭齊魏唐秦陳曹豳王此鄭氏詩譜次第也</span><br/>
<span class='tline' id='l46' data-llen='1009:1032'>　今按孔子言詩三百而今詩三百一十一篇亡南陔</span><br/>
<span class='tline' id='l47' data-llen='1032:1055'>　白華華黍由庚崇丘由儀六篇存者實三百五篇史</span><br/>
<span class='tline' id='l48' data-llen='1055:1078'>　遷以為取於三千餘篇之中是十而得一也今詩中</span><br/>
<span class='tline' id='l49' data-llen='1078:1101'>　國風為國止十五耳如使盡得天下諸侯之詩而刪</span><br/>
<span class='tline' id='l50' data-llen='1101:1124'>　之奚啻十一然文武成康之盛太師已列于樂者必</span><br/>
<span class='tline' id='l51' data-llen='1124:1147'>　已傳於學士大夫如周南召南載文武之詩則先有</span><br/>
<span class='tline' id='l52' data-llen='1147:1173'><a onclick="displayPageImage('KR1c0036', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1173:1196'>　其名不待孔子刪詩而後有也其下昭宣盛時王者</span><br/>
<span class='tline' id='l54' data-llen='1196:1219'>　之迹未熄命太師采詩以觀民風而瞽矇歌之以待</span><br/>
<span class='tline' id='l55' data-llen='1219:1242'>　司樂敎國子者皆雅樂也自雅頌失所之後雖或不</span><br/>
<span class='tline' id='l56' data-llen='1242:1265'>　能無錯亂者而舊次亦必有傳焉至於東遷日久王</span><br/>
<span class='tline' id='l57' data-llen='1265:1288'>　道荐衰天子不采詩而詩之散在諸國者非有所傳</span><br/>
<span class='tline' id='l58' data-llen='1288:1311'>　聞訪問孔子安得一一而見之宜乎他國之詩固有</span><br/>
<span class='tline' id='l59' data-llen='1311:1334'>　不及錄者矣夫齊楚吴越之變於夷邾滕紀莒之困</span><br/>
<span class='tline' id='l60' data-llen='1334:1357'>　於弱如此類者或其國無詩或其詩不足錄亦無怪</span><br/>
<span class='tline' id='l61' data-llen='1357:1383'><a onclick="displayPageImage('KR1c0036', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1383:1406'>　乎其不與於國風也然當其盛時稱美賢君咏歌同</span><br/>
<span class='tline' id='l63' data-llen='1406:1429'>　類豈無一言在太師采取之列况宋之有微子衛之</span><br/>
<span class='tline' id='l64' data-llen='1429:1452'>　有康叔齊之有太公陳之有胡公皆先王時之賢諸</span><br/>
<span class='tline' id='l65' data-llen='1452:1475'>　侯也其國豈無愛慕之詩如衛武公之淇奥鄭武公</span><br/>
<span class='tline' id='l66' data-llen='1475:1498'>　之緇衣者而今皆無之至於逸詩則隨處附見不一</span><br/>
<span class='tline' id='l67' data-llen='1498:1521'>　而足得非全經之有散失乎且聖人所錄以為敎者</span><br/>
<span class='tline' id='l68' data-llen='1521:1544'>　將以正人興觀群怨之情必皆雅歌如史遷所謂孔</span><br/>
<span class='tline' id='l69' data-llen='1544:1567'>　子皆弦歌之以求合韶武雅頌之音者是也而鄭衛</span><br/>
<span class='tline' id='l70' data-llen='1567:1593'><a onclick="displayPageImage('KR1c0036', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1593:1616'>　之音淫哇之語皆得列於國風使頌之者感動邪心</span><br/>
<span class='tline' id='l72' data-llen='1616:1639'>　則於孔子所謂放鄭聲思無邪者自相戾矣宋程文</span><br/>
<span class='tline' id='l73' data-llen='1639:1662'>　簡公有言淫詩之傳盖出於里巷狎邪誦習之口秦</span><br/>
<span class='tline' id='l74' data-llen='1662:1685'>　火之後聖經不全漢儒取其里巷之傳者補綴其間</span><br/>
<span class='tline' id='l75' data-llen='1685:1708'>　以足三百篇之數盖皆夫子之所已刪而未有能辯</span><br/>
<span class='tline' id='l76' data-llen='1708:1731'>　之者耳近世王文端公先師陽明王公之說亦然可</span><br/>
<span class='tline' id='l77' data-llen='1731:1754'>　以見詩之非古經矣季札所叙觀樂次第其名數與</span><br/>
<span class='tline' id='l78' data-llen='1754:1777'>　毛詩相合但不言曹耳然曰自檜以下則固兼之矣</span><br/>
<span class='tline' id='l79' data-llen='1777:1803'><a onclick="displayPageImage('KR1c0036', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1803:1826'>　鄭元詩譜移檜於鄭前移王於豳下則以鄭併檜封</span><br/>
<span class='tline' id='l81' data-llen='1826:1849'>　王承豳世各就其類而言耳其叙互有後先本無意</span><br/>
<span class='tline' id='l82' data-llen='1849:1872'>　義也歐陽氏以季札所叙為周太師樂章之次第則</span><br/>
<span class='tline' id='l83' data-llen='1872:1895'>　穿鑿矣季札之言浮泛虛誇率非正論如以秦為能</span><br/>
<span class='tline' id='l84' data-llen='1895:1918'>　大魏為明主豳為周公之東小雅為周徳之衰皆邪</span><br/>
<span class='tline' id='l85' data-llen='1918:1941'>　說也况其時詩樂未經孔子刪正篇章必多乃欲一</span><br/>
<span class='tline' id='l86' data-llen='1941:1964'>　時請觀似亦難遍而其國數又與毛詩適合無所增</span><br/>
<span class='tline' id='l87' data-llen='1964:1987'>　損得非左氏之學與毛同出一宗而附㑹其說歟盖</span><br/>
<span class='tline' id='l88' data-llen='1987:2013'><a onclick="displayPageImage('KR1c0036', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2013:2036'>　左傳出於張蒼之家蒼為淮南王相稍在大毛公前</span><br/>
<span class='tline' id='l90' data-llen='2036:2059'>　二家之學盖相聞者也未可遂以左為先秦古書之</span><br/>
<span class='tline' id='l91' data-llen='2059:2082'>　據若其諸國諸篇編比則秦火之餘類多錯亂或以</span><br/>
<span class='tline' id='l92' data-llen='2082:2105'>　風而雜雅或以雅而雜風至於二南三頌皆無舊次</span><br/>
<span class='tline' id='l93' data-llen='2105:2128'>　可求故鄭氏之譜與歐陽子叙次之言皆穿鑿之說</span><br/>
<span class='tline' id='l94' data-llen='2128:2132'>　也</span><br/>
<span class='tline' id='l95' data-llen='2132:2140'>　　章句音韻</span><br/>
<span class='tline' id='l96' data-llen='2140:2163'>國語閔馬父曰昔正考父校啇之名頌十二篇於周太</span><br/>
<span class='tline' id='l97' data-llen='2163:2189'><a onclick="displayPageImage('KR1c0036', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2189:2212'>師以那為首其輯之亂曰自古在昔先民有作温恭朝</span><br/>
<span class='tline' id='l99' data-llen='2212:2219'>夕執事有恪</span><br/>
<span class='tline' id='l100' data-llen='2219:2239'>論語子曰師摯之始闗雎之亂洋洋乎盈耳哉</span><br/>
<span class='tline' id='l101' data-llen='2239:2262'>孔頴逹曰自古而有篇章之名故那序曰得商頌十二</span><br/>
<span class='tline' id='l102' data-llen='2262:2285'>篇東山序曰一章言其完是也句則古者謂之為言論</span><br/>
<span class='tline' id='l103' data-llen='2285:2308'>語云詩三百一言以蔽之曰思無邪則以思無邪一句</span><br/>
<span class='tline' id='l104' data-llen='2308:2331'>為一言趙簡子稱子太叔遺我以九言皆以一句為一</span><br/>
<span class='tline' id='l105' data-llen='2331:2354'>言也秦漢以來衆儒各為訓詁乃有句稱風雅之篇無</span><br/>
<span class='tline' id='l106' data-llen='2354:2380'><a onclick="displayPageImage('KR1c0036', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2380:2403'>一章者頌者述成功以告神故一章而已魯頌不一章</span><br/>
<span class='tline' id='l108' data-llen='2403:2426'>者魯頌美僖公之事非告神之歌也商頌長發殷武重</span><br/>
<span class='tline' id='l109' data-llen='2426:2449'>章者或詩人所作之意不同詩之大體必須依韻其有</span><br/>
<span class='tline' id='l110' data-llen='2449:2472'>乖者古人之韻不協耳之兮矣也之類本取以為辭雖</span><br/>
<span class='tline' id='l111' data-llen='2472:2495'>在句不以為義故處末者皆字上為韻左右流之寤寐</span><br/>
<span class='tline' id='l112' data-llen='2495:2518'>求之其實七兮迨其吉兮之類是也亦有即將助句之</span><br/>
<span class='tline' id='l113' data-llen='2518:2541'>字以當韻者是究是圖亶其然乎其虚其邪既亟只且</span><br/>
<span class='tline' id='l114' data-llen='2541:2547'>之類是也</span><br/>
<span class='tline' id='l115' data-llen='2547:2573'><a onclick="displayPageImage('KR1c0036', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2573:2584'>朱子曰周頌多不協韻</span><br/>
<span class='tline' id='l117' data-llen='2584:2607'>吴棫撰毛詩補音序云詩音舊有九家唐陸徳明以已</span><br/>
<span class='tline' id='l118' data-llen='2607:2630'>見定為一家之學釋文是也所補之音皆陸氏未叶者</span><br/>
<span class='tline' id='l119' data-llen='2630:2639'>也叶者悉從陸氏</span><br/>
<span class='tline' id='l120' data-llen='2639:2662'>　今按亂者樂之卒章也凡樂始作則其聲舒樂記所</span><br/>
<span class='tline' id='l121' data-llen='2662:2685'>　謂奏以文也曲終則其節急樂記所謂亂以武也史</span><br/>
<span class='tline' id='l122' data-llen='2685:2708'>　記云闗雎之亂以為風始朱子取之是以首尾三章</span><br/>
<span class='tline' id='l123' data-llen='2708:2731'>　皆為亂也然觀閔馬父之言則那之卒章乃為亂辭</span><br/>
<span class='tline' id='l124' data-llen='2731:2757'><a onclick="displayPageImage('KR1c0036', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2757:2780'>　耳韋昭曰輯成也凡篇章既成撮其大要以為亂辭</span><br/>
<span class='tline' id='l126' data-llen='2780:2803'>　歌所以節舞如今三節舞曲終乃更變章亂節故謂</span><br/>
<span class='tline' id='l127' data-llen='2803:2826'>　之亂也○詩之分章多寡不一必不混而無别也但</span><br/>
<span class='tline' id='l128' data-llen='2826:2849'>　秦火之後散亂者多如周頌清廟八句為一章其始</span><br/>
<span class='tline' id='l129' data-llen='2849:2872'>　末無所屬似有闕文商頌之那以二十二句為一章</span><br/>
<span class='tline' id='l130' data-llen='2872:2895'>　必是記錄者失於圈别說者以為風雅無一章頌以</span><br/>
<span class='tline' id='l131' data-llen='2895:2918'>　告神故一章然魯頌及長發殷武各有分章不得不</span><br/>
<span class='tline' id='l132' data-llen='2918:2941'>　别立一例矣牽强之說何可通乎詩篇之末必總計</span><br/>
<span class='tline' id='l133' data-llen='2941:2967'><a onclick="displayPageImage('KR1c0036', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2967:2990'>　章句之數皆毛詩之舊也鄭氏亦稍有不同如闗雎</span><br/>
<span class='tline' id='l135' data-llen='2990:3013'>　後二章分作四章章四句今集傳仍依舊本及集傳</span><br/>
<span class='tline' id='l136' data-llen='3013:3036'>　另有改正者俱從集傳諸國及雅頌之末皆有章句</span><br/>
<span class='tline' id='l137' data-llen='3036:3059'>　總數及雅頌什計之數亦毛舊也以非大義所闗皆</span><br/>
<span class='tline' id='l138' data-llen='3059:3082'>　置而不錄○詩之有叶韻為諧歌聲以入樂也朱子</span><br/>
<span class='tline' id='l139' data-llen='3082:3105'>　以補音多有刋補而集傳已備註矣若周頌清廟之</span><br/>
<span class='tline' id='l140' data-llen='3105:3128'>　詩不用韻語商頌那之詩疊用三聲盖詩人别有此</span><br/>
<span class='tline' id='l141' data-llen='3128:3151'>　例也今止發明經義未及於樂故不錄叶音欲審音</span><br/>
<span class='tline' id='l142' data-llen='3151:3177'><a onclick="displayPageImage('KR1c0036', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3177:3200'>　者宜於集傳考焉○凡賦比興三體集傳每章但總</span><br/>
<span class='tline' id='l144' data-llen='3200:3223'>　揭賦也比也興也一語今以三體分屬句下如闗雎</span><br/>
<span class='tline' id='l145' data-llen='3223:3246'>　之參差荇菜左右流之是興也而窈窕淑女寤寐求</span><br/>
<span class='tline' id='l146' data-llen='3246:3269'>　之則應興之語其義以流之二字與求之二字相倡</span><br/>
<span class='tline' id='l147' data-llen='3269:3292'>　和而求之不得寤寐思服悠哉悠哉輾轉反側四句</span><br/>
<span class='tline' id='l148' data-llen='3292:3315'>　乃興意未盡今通謂之興意也皆分别言之如此類</span><br/>
<span class='tline' id='l149' data-llen='3315:3338'>　者頗多如行露以誰謂雀無角何以穿我屋興誰謂</span><br/>
<span class='tline' id='l150' data-llen='3338:3361'>　女無家何以速我獄而雖速我獄室家不足二句則</span><br/>
<span class='tline' id='l151' data-llen='3361:3387'><a onclick="displayPageImage('KR1c0036', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3387:3410'>　未盡之興意也泉水以毖彼泉水亦流于淇興有懐</span><br/>
<span class='tline' id='l153' data-llen='3410:3433'>　于衛靡日不思而孌彼諸姬聊與之謀二句則未盡</span><br/>
<span class='tline' id='l154' data-llen='3433:3456'>　之興意也淇奥以瞻彼淇奥綠竹猗猗興有匪君子</span><br/>
<span class='tline' id='l155' data-llen='3456:3486'>　如切如瑳如琢如磨而瑟兮<img height='20' width='20' alt='&amp;KR0832' title='KR0832' src='https://raw.githubusercontent.com/kanripo/KR-Gaiji/master/images/KR0832.png'/>兮赫兮咺兮有匪君</span><br/>
<span class='tline' id='l156' data-llen='3486:3509'>　子終不可諼兮四句則未盡之興意也栢舟以汎彼</span><br/>
<span class='tline' id='l157' data-llen='3509:3532'>　栢舟在彼中河興髧彼兩髦實維我儀之死矢靡他</span><br/>
<span class='tline' id='l158' data-llen='3532:3555'>　而母也天只不諒人只二句則未盡之興意也又有</span><br/>
<span class='tline' id='l159' data-llen='3555:3578'>　興語多寡不一者如氓之三章則以桑之未落其葉</span><br/>
<span class='tline' id='l160' data-llen='3578:3604'><a onclick="displayPageImage('KR1c0036', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3604:3627'>　沃若于嗟鳩兮無食桑椹四句興于嗟女兮無與士</span><br/>
<span class='tline' id='l162' data-llen='3627:3650'>　躭二句而士之躭兮猶可說也女之躭兮不可說也</span><br/>
<span class='tline' id='l163' data-llen='3650:3673'>　四句則未盡之興意也四章則以桑之落矣其黄而</span><br/>
<span class='tline' id='l164' data-llen='3673:3696'>　隕二句興自我徂爾三嵗食貧淇水湯湯漸車帷裳</span><br/>
<span class='tline' id='l165' data-llen='3696:3719'>　四句而女也不爽士貳其行士也㒺極二三其徳四</span><br/>
<span class='tline' id='l166' data-llen='3719:3742'>　句則未盡之興意也五章則以淇則有岸隰則有泮</span><br/>
<span class='tline' id='l167' data-llen='3742:3765'>　二句興總角之宴言笑晏晏信誓旦旦不思其反四</span><br/>
<span class='tline' id='l168' data-llen='3765:3788'>　句而反是不思亦已焉哉二句則未盡之興意也又</span><br/>
<span class='tline' id='l169' data-llen='3788:3815'><a onclick="displayPageImage('KR1c0036', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3815:3838'>　有以字相應為興如小星以二在字二與字之應為</span><br/>
<span class='tline' id='l171' data-llen='3838:3861'>　興而寔命不同實命不猶二句則未盡之興意也揚</span><br/>
<span class='tline' id='l172' data-llen='3861:3884'>　之水以二之字二不字之應為興而懐哉懐哉曷月</span><br/>
<span class='tline' id='l173' data-llen='3884:3907'>　予還歸哉則未盡之興意也荇葦則以勿踐履興莫</span><br/>
<span class='tline' id='l174' data-llen='3907:3930'>　逺而或肆之筵或授之几則未盡之興意也凡如此</span><br/>
<span class='tline' id='l175' data-llen='3930:3942'>　類以文句求之斯得矣</span><br/>
<span class='tline' id='l176' data-llen='3942:3950'>　　訓詁傳授</span><br/>
<span class='tline' id='l177' data-llen='3950:3973'>前漢藝文志漢興魯申公為詩訓詁而齊轅固燕韓生</span><br/>
<span class='tline' id='l178' data-llen='3973:4000'><a onclick="displayPageImage('KR1c0036', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4000:4023'>皆為之傳三家並立於學官又有毛公之學自謂子夏</span><br/>
<span class='tline' id='l180' data-llen='4023:4037'>所傳而河間獻王好之未得立</span><br/>
<span class='tline' id='l181' data-llen='4037:4054'>後漢儒林傳趙人毛萇傳詩是為毛詩</span><br/>
<span class='tline' id='l182' data-llen='4054:4077'>孔頴逹曰趙人毛公名萇也譜云魯人大毛公為詁訓</span><br/>
<span class='tline' id='l183' data-llen='4077:4100'>傳於其家河間獻王得而獻之以小毛公為博士然則</span><br/>
<span class='tline' id='l184' data-llen='4100:4116'>大毛公為其傳由小毛公而題毛也</span><br/>
<span class='tline' id='l185' data-llen='4116:4139'>陸徳明經典釋文吴太常卿徐整曰子夏授髙行子髙</span><br/>
<span class='tline' id='l186' data-llen='4139:4162'>行子授薛倉子薛倉子授帛妙子帛妙子授河間人大</span><br/>
<span class='tline' id='l187' data-llen='4162:4189'><a onclick="displayPageImage('KR1c0036', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4189:4210'>毛公大毛公為詩詁訓傳於家以授趙人小毛公</span><br/>
<span class='tline' id='l189' data-llen='4210:4233'>徐堅初學記荀卿授魯國毛享詁訓傳以授趙國毛萇</span><br/>
<span class='tline' id='l190' data-llen='4233:4248'>時人謂享為大毛公萇為小毛公</span><br/>
<span class='tline' id='l191' data-llen='4248:4271'>前漢儒林傳毛公授同國貫長卿長卿授解延年延年</span><br/>
<span class='tline' id='l192' data-llen='4271:4287'>為阿武令授徐敖徐敖授九江陳俠</span><br/>
<span class='tline' id='l193' data-llen='4287:4300'>陸璣草木疏陳俠傳謝曼卿</span><br/>
<span class='tline' id='l194' data-llen='4300:4323'>後漢儒林傳衛宏字敬仲東海人初九江謝曼卿善毛</span><br/>
<span class='tline' id='l195' data-llen='4323:4340'>詩宏從曼卿受學後鄭𤣥作毛詩箋</span><br/>
<span class='tline' id='l196' data-llen='4340:4367'><a onclick="displayPageImage('KR1c0036', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4367:4390'>隋書志齊詩魏代已亡魯詩亡於西晉韓詩雖存無傳</span><br/>
<span class='tline' id='l198' data-llen='4390:4403'>之者惟毛詩鄭箋至今獨立</span><br/>
<span class='tline' id='l199' data-llen='4403:4427'>陸徳明經典釋文曰鄭𤣥作毛詩箋申明毛義難三家</span><br/>
<span class='tline' id='l200' data-llen='4427:4436'>於是三家遂廢矣</span><br/>
<span class='tline' id='l201' data-llen='4436:4459'>　今按毛氏之學雖自謂出於子夏然詩序之來毛亦</span><br/>
<span class='tline' id='l202' data-llen='4459:4483'>　不知起於何人未敢斷以為子夏作也至鄭𤣥則直</span><br/>
<span class='tline' id='l203' data-llen='4483:4506'>　指古序為子夏作盖亦因毛學出於子夏之言而足</span><br/>
<span class='tline' id='l204' data-llen='4506:4529'>　成之也夫子夏嘗因論詩知學而孔子稱其可與言</span><br/>
<span class='tline' id='l205' data-llen='4529:4556'><a onclick="displayPageImage('KR1c0036', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4556:4579'>　詩又七十子中子夏最後沒而其授徒又最多後儒</span><br/>
<span class='tline' id='l207' data-llen='4579:4602'>　言詩者遂依附之故漢儒纂輯家語因有子夏習於</span><br/>
<span class='tline' id='l208' data-llen='4602:4625'>　詩而通其義之說子夏在孔門以文學名而其用功</span><br/>
<span class='tline' id='l209' data-llen='4625:4648'>　實以博學篤志切問近思求仁孔子謂其知詩得非</span><br/>
<span class='tline' id='l210' data-llen='4648:4671'>　以其得性情於言意之表而非玩心於章句之末者</span><br/>
<span class='tline' id='l211' data-llen='4671:4694'>　歟今觀毛說淺陋牽強往往有難通處子夏之學必</span><br/>
<span class='tline' id='l212' data-llen='4694:4717'>　不如此雖或得於其徒轉授則亦大失其宗矣○魯</span><br/>
<span class='tline' id='l213' data-llen='4717:4740'>　申公漢文帝時人轅固景帝時人韓生名嬰文帝時</span><br/>
<span class='tline' id='l214' data-llen='4740:4767'><a onclick="displayPageImage('KR1c0036', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4767:4790'>　人皆為博士或謂子夏四傳至荀卿傳大毛公此傳</span><br/>
<span class='tline' id='l216' data-llen='4790:4813'>　聞之未有定㨿者也毛氏之名傳亦不的或謂大毛</span><br/>
<span class='tline' id='l217' data-llen='4813:4836'>　公名亨小毛公名萇或謂萇不知其大毛公歟小毛</span><br/>
<span class='tline' id='l218' data-llen='4836:4859'>　公歟竊意二毛公必各有名儒林傳亦不明指然世</span><br/>
<span class='tline' id='l219' data-llen='4859:4882'>　有大毛公名享小毛公名萇之說必非無因者今當</span><br/>
<span class='tline' id='l220' data-llen='4882:4905'>　從之盖大毛公乃為傳之人而小毛公則受其傳而</span><br/>
<span class='tline' id='l221' data-llen='4905:4929'>　為河間博士者也毛公作傳之後則有鄭𤣥之箋孔</span><br/>
<span class='tline' id='l222' data-llen='4929:4952'>　頴逹之䟽以至於宋皆祖毛詩今之章句是也至朱</span><br/>
<span class='tline' id='l223' data-llen='4952:4979'><a onclick="displayPageImage('KR1c0036', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4979:5002'>　子始辯毛說之非於是集傳行而詩遂不以毛稱矣</span><br/>
<span class='tline' id='l225' data-llen='5002:5025'>　嗟夫詩學之失傳久矣所幸遺經尚存是非具列即</span><br/>
<span class='tline' id='l226' data-llen='5025:5048'>　其辭而紬繹之以意逆志當自躍然於心目之間豈</span><br/>
<span class='tline' id='l227' data-llen='5048:5071'>　待傳註而後明哉今於諸篇下首標經㫖不盡用舊</span><br/>
<span class='tline' id='l228' data-llen='5071:5094'>　說也庶以見其意不逺於經文而可求焉○宋儒註</span><br/>
<span class='tline' id='l229' data-llen='5094:5117'>　詩者皆宗小序鄭夾漈專詆其說而朱子獨從之如</span><br/>
<span class='tline' id='l230' data-llen='5117:5140'>　將仲子之類今之所謂淫風而非本於舊序者大抵</span><br/>
<span class='tline' id='l231' data-llen='5140:5163'>　皆夾漈說也世之文士泥於好古以為孔子正樂之</span><br/>
<span class='tline' id='l232' data-llen='5163:5190'><a onclick="displayPageImage('KR1c0036', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5190:5213'>　時凡不止於禮義無闗於風敎者一切刪去今之詩</span><br/>
<span class='tline' id='l234' data-llen='5213:5237'>　經無淫詩於凡靜女木𤓰采葛遵大路子衿揚之水</span><br/>
<span class='tline' id='l235' data-llen='5237:5260'>　防有鵲巢諸詩皆求舊說以解之而以夾漈為誤朱</span><br/>
<span class='tline' id='l236' data-llen='5260:5283'>　子如此則桑中諸篇之錄於衛風者義不可通不得</span><br/>
<span class='tline' id='l237' data-llen='5283:5306'>　不從楊龜山著衞為狄㓕之由之說以自救矣夫詩</span><br/>
<span class='tline' id='l238' data-llen='5306:5329'>　之為敎本道性情與史法之垂鍳戒者不同不必牽</span><br/>
<span class='tline' id='l239' data-llen='5329:5352'>　合其說也且自幽厲以來諸侯之失道而亂亡者不</span><br/>
<span class='tline' id='l240' data-llen='5352:5375'>　可勝數而不皆錄其所由其說亦有不可盡通者故</span><br/>
<span class='tline' id='l241' data-llen='5375:5402'><a onclick="displayPageImage('KR1c0036', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5402:5425'>　謂詩無淫風則是而不知滛風之有存者乃為漢儒</span><br/>
<span class='tline' id='l243' data-llen='5425:5448'>　掇拾增加顧欲強為之解不亦勞乎至其所求之舊</span><br/>
<span class='tline' id='l244' data-llen='5448:5471'>　說則又主於右經所書之魯詩或以為鄘詩而雜於</span><br/>
<span class='tline' id='l245' data-llen='5471:5494'>　衞或以為齊詩而雜於鄭其有篇章可稽似非臆說</span><br/>
<span class='tline' id='l246' data-llen='5494:5517'>　者亦可以見漢時詩篇之有錯亂矣夫魯詩出於漢</span><br/>
<span class='tline' id='l247' data-llen='5517:5540'>　文帝時而石經蔡邕所書刻在漢末㝷經兵火不存</span><br/>
<span class='tline' id='l248' data-llen='5540:5563'>　所傳多非邕舊通志略固已辯之豈可取以為先秦</span><br/>
<span class='tline' id='l249' data-llen='5563:5586'>　古書之據哉故魯詩已絶雖有一二存者不過附見</span><br/>
<span class='tline' id='l250' data-llen='5586:5613'><a onclick="displayPageImage('KR1c0036', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5613:5636'>　於他書耳未必得經㫖也然則義有不通者須於經</span><br/>
<span class='tline' id='l252' data-llen='5636:5659'>　文中平心玩味以得其意固不可偏執己見而亦安</span><br/>
<span class='tline' id='l253' data-llen='5659:5668'>　可盡拘舊說邪</span><br/>
<span class='tline' id='l254' data-llen='5668:5671'>　</span><br/>
<span class='tline' id='l255' data-llen='5671:5674'>　</span><br/>
<span class='tline' id='l256' data-llen='5674:5677'>　</span><br/>
<span class='tline' id='l257' data-llen='5677:5680'>　</span><br/>
<span class='tline' id='l258' data-llen='5680:5691'>　詩說解頥總論卷二</span><br/>
</p>
<p><br/>
</p>
  </div>
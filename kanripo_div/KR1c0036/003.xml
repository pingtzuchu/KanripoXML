<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0036', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　詩說解頥正釋卷一　　　　明　季本　撰</span><br/>
<span class='tline' id='l10' data-llen='212:219'>　　　正釋</span><br/>
<span class='tline' id='l11' data-llen='219:242'>　　　　正釋釋正經也以别於總論之提大綱字義</span><br/>
<span class='tline' id='l12' data-llen='242:253'>　　　　之盡餘意矣</span><br/>
<span class='tline' id='l13' data-llen='253:257'>國風</span><br/>
<span class='tline' id='l14' data-llen='257:280'>　風者諷也民俗私相咏歌之辭有嘉人之善而感動</span><br/>
<span class='tline' id='l15' data-llen='280:303'>　良心者有刺人之惡而感動耻心者皆諷言也閨門</span><br/>
<span class='tline' id='l16' data-llen='303:329'><a onclick="displayPageImage('KR1c0036', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='329:352'>　鄉黨邦國可以通用其言宜皆出於性情之正而不</span><br/>
<span class='tline' id='l18' data-llen='352:375'>　可加以淫辭風之有淫辭世儒之所雜入也周南召</span><br/>
<span class='tline' id='l19' data-llen='375:398'>　南文王武王時之詩也邶鄘以下十三國成王以後</span><br/>
<span class='tline' id='l20' data-llen='398:421'>　之詩也天下之國不止十三其間必有賢君可咏歌</span><br/>
<span class='tline' id='l21' data-llen='421:444'>　與輿情之得正者而所載止十三國其詩且多不係</span><br/>
<span class='tline' id='l22' data-llen='444:467'>　於勸戒此理之不可通者也至宋魯無風則鄭氏以</span><br/>
<span class='tline' id='l23' data-llen='467:490'>　為宋王者之後魯聖人之後是以天子巡狩不陳其</span><br/>
<span class='tline' id='l24' data-llen='490:513'>　詩以禮之夫陳詩以觀得失而行黜陟焉此天下之</span><br/>
<span class='tline' id='l25' data-llen='513:539'><a onclick="displayPageImage('KR1c0036', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='539:562'>　大政也列國諸侯宜皆有風乃以為王者後聖人後</span><br/>
<span class='tline' id='l27' data-llen='562:585'>　而詩獨不陳則宋魯二國之政可以恣行矣又安有</span><br/>
<span class='tline' id='l28' data-llen='585:608'>　此理邪周詩自雅頌二南之外猶有王風魯雖有頌</span><br/>
<span class='tline' id='l29' data-llen='608:631'>　獨不可仍存其風乎今考何彼穠矣定之方中諸篇</span><br/>
<span class='tline' id='l30' data-llen='631:654'>　皆似魯詩而竄入於他國者不可謂魯為無風也若</span><br/>
<span class='tline' id='l31' data-llen='654:677'>　宋自微子之後君臣代有賢哲而又謂其無一詩可</span><br/>
<span class='tline' id='l32' data-llen='677:700'>　繫於風邪詳見總論六義下其諸國序次說見刪次</span><br/>
<span class='tline' id='l33' data-llen='700:723'>　下未盡之意於各國下論之他詩雜入者則論於各</span><br/>
<span class='tline' id='l34' data-llen='723:749'><a onclick="displayPageImage('KR1c0036', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='749:753'>　篇</span><br/>
<span class='tline' id='l36' data-llen='753:757'>周南</span><br/>
<span class='tline' id='l37' data-llen='757:780'>　周召二邑名周即今鳯翔府岐山縣以周公之采邑</span><br/>
<span class='tline' id='l38' data-llen='780:803'>　言也召即今鳯翔府鳯翔縣以召公之采邑言也二</span><br/>
<span class='tline' id='l39' data-llen='803:826'>　邑本皆文王岐周之地文王遷豐而其地空及武王</span><br/>
<span class='tline' id='l40' data-llen='826:849'>　遷鎬於豐之近地而始以岐周故地分二公為采邑</span><br/>
<span class='tline' id='l41' data-llen='849:872'>　鄭氏以為文王受命作邑於豐乃分岐邦周召之地</span><br/>
<span class='tline' id='l42' data-llen='872:895'>　為周公旦召公奭之采地則以為文王所賜也周召</span><br/>
<span class='tline' id='l43' data-llen='895:921'><a onclick="displayPageImage('KR1c0036', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='921:944'>　二公至武王時乃始輔佐在文王時未嘗用事也故</span><br/>
<span class='tline' id='l45' data-llen='944:967'>　書君奭歴舉文王之臣惟曰虢叔閎夭散宜生泰顛</span><br/>
<span class='tline' id='l46' data-llen='967:990'>　南宫括五人而不及周召安得以岐周地賜之及武</span><br/>
<span class='tline' id='l47' data-llen='990:1013'>　王為天子而後使二公分陜以治括地志云今陜州</span><br/>
<span class='tline' id='l48' data-llen='1013:1036'>　有陜原去州西南二十五里分陜從此原為界理或</span><br/>
<span class='tline' id='l49' data-llen='1036:1059'>　然也周公治内自陜以西王畿在焉故所主皆國都</span><br/>
<span class='tline' id='l50' data-llen='1059:1082'>　之事召公治外自陜以東侯服在焉故所主皆諸侯</span><br/>
<span class='tline' id='l51' data-llen='1082:1105'>　之事而風亦以此分焉文王以諸侯為西伯得專征</span><br/>
<span class='tline' id='l52' data-llen='1105:1131'><a onclick="displayPageImage('KR1c0036', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1131:1154'>　伐雖三分天下有其二不過言西方人心之歸而已</span><br/>
<span class='tline' id='l54' data-llen='1154:1177'>　然其所治惟在故封若陜外之國則各有諸侯主之</span><br/>
<span class='tline' id='l55' data-llen='1177:1200'>　文王方當事殷之際小心翼翼安敢盡制其國之事</span><br/>
<span class='tline' id='l56' data-llen='1200:1223'>　哉至於武王為天子而天下始兼統矣惟以周之先</span><br/>
<span class='tline' id='l57' data-llen='1223:1246'>　世公劉自翟疆遷豳太王自豳遷岐本自北而南故</span><br/>
<span class='tline' id='l58' data-llen='1246:1269'>　岐周之地遂以南名武王有天下而陜外東西之國</span><br/>
<span class='tline' id='l59' data-llen='1269:1292'>　雖盡有之亦但通謂為南猶今北方稱中國為南朝</span><br/>
<span class='tline' id='l60' data-llen='1292:1315'>　也程大昌乃以南為樂名不主自北而南之說夫詩</span><br/>
<span class='tline' id='l61' data-llen='1315:1341'><a onclick="displayPageImage('KR1c0036', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1341:1364'>　列樂官固為南部然豈二南所以為南之本意哉至</span><br/>
<span class='tline' id='l63' data-llen='1364:1387'>　於分陜之說公羊以為成王時事先儒盖有疑者而</span><br/>
<span class='tline' id='l64' data-llen='1387:1410'>　亦無確論惟黄氏以為分陜當在武王得天下之後</span><br/>
<span class='tline' id='l65' data-llen='1410:1433'>　而二南之繫當在二公分陜之後此說得之盖陜内</span><br/>
<span class='tline' id='l66' data-llen='1433:1456'>　之民漸化者久陜外之民被化者新則周南之詩文</span><br/>
<span class='tline' id='l67' data-llen='1456:1479'>　王為多而召南之詩武王始備也但文王止為諸侯</span><br/>
<span class='tline' id='l68' data-llen='1479:1502'>　未嘗巡狩采詩而巡狩采詩乃武王時事也采詩之</span><br/>
<span class='tline' id='l69' data-llen='1502:1525'>　後其在諸國者必以覈實於方伯而召公因以文王</span><br/>
<span class='tline' id='l70' data-llen='1525:1551'><a onclick="displayPageImage('KR1c0036', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1551:1574'>　時詩併入獻之周公之於國都亦然否則二公各輯</span><br/>
<span class='tline' id='l72' data-llen='1574:1597'>　治内所存文武之詩以成編而使人肄習邪然則二</span><br/>
<span class='tline' id='l73' data-llen='1597:1620'>　南之詩乃周召二公之所手錄也二南之係周召殆</span><br/>
<span class='tline' id='l74' data-llen='1620:1643'>　以此耳且二公皆聖人也故其所次篇章皆切倫理</span><br/>
<span class='tline' id='l75' data-llen='1643:1666'>　而二南之敎天下遍行故孔子敎其子伯魚使為周</span><br/>
<span class='tline' id='l76' data-llen='1666:1689'>　南召南則二南之名古所已有此豈可與他詩不闗</span><br/>
<span class='tline' id='l77' data-llen='1689:1712'>　風化者並論哉二公分治甚久周公之没在成王之</span><br/>
<span class='tline' id='l78' data-llen='1712:1735'>　末召公之没在康王之初則文武之詩采輯盡矣成</span><br/>
<span class='tline' id='l79' data-llen='1735:1761'><a onclick="displayPageImage('KR1c0036', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1761:1784'>　王以後風化不及二王不得入周南者則别為王風</span><br/>
<span class='tline' id='l81' data-llen='1784:1807'>　不得入召南者則别為國風欲人專以文武為法也</span><br/>
<span class='tline' id='l82' data-llen='1807:1830'>　其用意深矣今觀破斧九罭皆周公既歸而人愛之</span><br/>
<span class='tline' id='l83' data-llen='1830:1853'>　之詩在成王之初當屬於王風而誤為豳國甘棠乃</span><br/>
<span class='tline' id='l84' data-llen='1853:1876'>　召公既去而人思之之詩在成王之後當屬於所嘗</span><br/>
<span class='tline' id='l85' data-llen='1876:1899'>　聽政之國如郇伯之在曹而竄入召南此詩之所以</span><br/>
<span class='tline' id='l86' data-llen='1899:1922'>　雜亂而難通也夫詠周公者當為王風而詠召公者</span><br/>
<span class='tline' id='l87' data-llen='1922:1945'>　不當為召南則二南之詩可以知其為文武之正風</span><br/>
<span class='tline' id='l88' data-llen='1945:1971'><a onclick="displayPageImage('KR1c0036', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1971:1979'>　而不待辯矣</span><br/>
<span class='tline' id='l90' data-llen='1979:1983'>闗雎</span><br/>
<span class='tline' id='l91' data-llen='1983:2006'>　按鄭氏箋舊解云三百十一篇詩並是作者自為名</span><br/>
<span class='tline' id='l92' data-llen='2006:2029'>　但小序多失作者之意朱子於辯說既詳辯之今細</span><br/>
<span class='tline' id='l93' data-llen='2029:2052'>　繹其辭以意逆志首揭數語於篇端謂之經㫖其與</span><br/>
<span class='tline' id='l94' data-llen='2052:2067'>　朱子不合者則亦稍加辯論焉</span><br/>
<span class='tline' id='l95' data-llen='2067:2090'>　經㫖曰闗雎宫人詠后妃之徳能使人畏而愛之也</span><br/>
<span class='tline' id='l96' data-llen='2090:2113'>　盖已事后妃時詩矣后妃即文王之妻太姒未嘗稱</span><br/>
<span class='tline' id='l97' data-llen='2113:2139'><a onclick="displayPageImage('KR1c0036', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2139:2160'>　后乃後人追稱后妃如西伯之追稱文王云爾</span><br/>
<span class='tline' id='l99' data-llen='2160:2188'>闗闗雎鳩在河之洲<span class='krp-note'>興/也</span>窈窕淑女君子好逑<span class='krp-note'>興/意</span></span><br/>
<span class='tline' id='l100' data-llen='2188:2211'>　闗闗樂意相闗而其聲應也雎鳩水鳥狀類鳬鷖河</span><br/>
<span class='tline' id='l101' data-llen='2211:2234'>　大河之近洽陽者指后妃所生之處而言也洲水中</span><br/>
<span class='tline' id='l102' data-llen='2234:2257'>　可居之地窈窕委曲深微之意淑善淑女指后妃女</span><br/>
<span class='tline' id='l103' data-llen='2257:2280'>　者婦人之通稱如綿之詩稱太王之妃為姜女也君</span><br/>
<span class='tline' id='l104' data-llen='2280:2303'>　子指文王好亦善也逑與仇同匹也文王之志在於</span><br/>
<span class='tline' id='l105' data-llen='2303:2326'>　宜家人以敎國人而后妃之徳能與之合故曰好逑</span><br/>
<span class='tline' id='l106' data-llen='2326:2352'><a onclick="displayPageImage('KR1c0036', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2352:2379'>○參差荇菜左右流之<span class='krp-note'>興/也</span>窈窕淑女寤寐求之求之不</span><br/>
<span class='tline' id='l108' data-llen='2379:2414'>得寤寐思服悠哉悠哉輾轉反側<span class='krp-note'>興/意</span>○<span class='krp-note'>參初金反差初/宜反下章同</span></span><br/>
<span class='tline' id='l109' data-llen='2414:2437'>　參差不齊貎荇叢生水中長短隨水淺深也左右言</span><br/>
<span class='tline' id='l110' data-llen='2437:2460'>　隨所處而無一定之方如此章以順水之勢為左右</span><br/>
<span class='tline' id='l111' data-llen='2460:2483'>　下章則以制荇之宜為左右也流者順水之流而求</span><br/>
<span class='tline' id='l112' data-llen='2483:2506'>　之未言得也故爾雅直謂流求也荇可為茹其性柔</span><br/>
<span class='tline' id='l113' data-llen='2506:2529'>　順故以起興寤寐以夜卧言寤於寐中也則無思而</span><br/>
<span class='tline' id='l114' data-llen='2529:2552'>　不思矣服猶佩服之服謂藏於心也悠長也輾轉反</span><br/>
<span class='tline' id='l115' data-llen='2552:2578'><a onclick="displayPageImage('KR1c0036', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2578:2601'>　側卧不安席之意此宫人求后妃之歡心而不得之</span><br/>
<span class='tline' id='l117' data-llen='2601:2624'>　辭也自怨自艾自責自脩有哀痛廹切之意焉故思</span><br/>
<span class='tline' id='l118' data-llen='2624:2634'>　之長而不安席也</span><br/>
<span class='tline' id='l119' data-llen='2634:2665'>○參差荇菜左右采之<span class='krp-note'>興/也</span>窈窕淑女琴瑟友之<span class='krp-note'>興/意</span>參差</span><br/>
<span class='tline' id='l120' data-llen='2665:2703'>荇菜左右芼之<span class='krp-note'>興/也</span>窈窕淑女鐘鼓樂之<span class='krp-note'>興/意</span>○<span class='krp-note'>樂音洛後/凡和樂歡</span></span><br/>
<span class='tline' id='l121' data-llen='2703:2716'><span class='krp-note'>樂嘉樂之/樂並倣此</span></span><br/>
<span class='tline' id='l122' data-llen='2716:2739'>　采取而既得也芼熟而薦之也琴瑟皆絲屬堂上之</span><br/>
<span class='tline' id='l123' data-llen='2739:2762'>　樂與歌聲協比者也得相親密故曰友友者親愛之</span><br/>
<span class='tline' id='l124' data-llen='2762:2788'><a onclick="displayPageImage('KR1c0036', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2788:2811'>　意鐘金屬鼓革屬堂下之樂所以起作樂者也自此</span><br/>
<span class='tline' id='l126' data-llen='2811:2834'>　八音並奏樂形於外比友為舒暢矣此宫人言既得</span><br/>
<span class='tline' id='l127' data-llen='2834:2857'>　后妃之歡心而相與愛樂於琴瑟鐘鼓之間也○孔</span><br/>
<span class='tline' id='l128' data-llen='2857:2880'>　子曰闗雎樂而不滛哀而不傷以其得性情之正也</span><br/>
<span class='tline' id='l129' data-llen='2880:2903'>　朱子以為后妃之徳宜配君子求之不得則不能無</span><br/>
<span class='tline' id='l130' data-llen='2903:2926'>　寤寐反側之憂求而得之則宜其有琴瑟鐘鼓之樂</span><br/>
<span class='tline' id='l131' data-llen='2926:2949'>　是以憂樂因於后妃而後為得正也竊意未有其人</span><br/>
<span class='tline' id='l132' data-llen='2949:2972'>　而先思則思為懸想已得其人而即喜則喜為縱情</span><br/>
<span class='tline' id='l133' data-llen='2972:2998'><a onclick="displayPageImage('KR1c0036', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2998:3021'>　如此則憂樂有所繫矣尚得為正乎盖后妃在宫肅</span><br/>
<span class='tline' id='l135' data-llen='3021:3044'>　雝易事難說宫人非賢無由進御故不得其歡心則</span><br/>
<span class='tline' id='l136' data-llen='3044:3067'>　憂其徳之有虧寤寐反側不能自安見其内自責也</span><br/>
<span class='tline' id='l137' data-llen='3067:3090'>　得其歡心則樂其徳之有合琴瑟鐘鼓方能相洽見</span><br/>
<span class='tline' id='l138' data-llen='3090:3113'>　其不敢肆也憂以反躬則哀止於禮義之正而非毁</span><br/>
<span class='tline' id='l139' data-llen='3113:3136'>　性之哀故曰不傷若道心不行而一於困鬱則其哀</span><br/>
<span class='tline' id='l140' data-llen='3136:3159'>　為毁矣樂以謹禮則樂約於音律之中而非縱情之</span><br/>
<span class='tline' id='l141' data-llen='3159:3182'>　樂故曰不滛若畏心不主而流於歡娱則其樂為縱</span><br/>
<span class='tline' id='l142' data-llen='3182:3208'><a onclick="displayPageImage('KR1c0036', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3208:3231'>　矣故闗雎所以為得性情之正者以宫人感於后妃</span><br/>
<span class='tline' id='l144' data-llen='3231:3254'>　肅雝之化而各脩其徳亦和而敬也周公作樂列於</span><br/>
<span class='tline' id='l145' data-llen='3254:3277'>　房中孔子刪詩序於篇首非以此為文王之化行於</span><br/>
<span class='tline' id='l146' data-llen='3277:3300'>　后妃而可以為脩身正家之本乎春秋之時世俗所</span><br/>
<span class='tline' id='l147' data-llen='3300:3323'>　尚不過鄭衛滛哇之聲耳而師摯入官之初獨以闗</span><br/>
<span class='tline' id='l148' data-llen='3323:3346'>　雎為敎至其卒章音節已急而聲氣和平終始一貫</span><br/>
<span class='tline' id='l149' data-llen='3346:3369'>　故孔子嘆之而曰闗雎之亂洋洋乎盈耳哉其所得</span><br/>
<span class='tline' id='l150' data-llen='3369:3378'>　於闗雎者深矣</span><br/>
<span class='tline' id='l151' data-llen='3378:3404'><a onclick="displayPageImage('KR1c0036', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3404:3422'>　　　闗雎三章一章四句二章章八句</span><br/>
<span class='tline' id='l153' data-llen='3422:3445'>　　　　此房中之樂也國中之化皆由此始故以為</span><br/>
<span class='tline' id='l154' data-llen='3445:3462'>　　　　周南之首而鄉樂亦多用之</span><br/>
<span class='tline' id='l155' data-llen='3462:3466'>葛覃</span><br/>
<span class='tline' id='l156' data-llen='3466:3489'>　經㫖曰后妃自叙治葛覃而欲歸省其親見其處富</span><br/>
<span class='tline' id='l157' data-llen='3489:3512'>　貴之地而能勤儉孝敬也婦徳莫先於肅雝闗雎是</span><br/>
<span class='tline' id='l158' data-llen='3512:3527'>　也婦功莫先於勤儉葛覃是也</span><br/>
<span class='tline' id='l159' data-llen='3527:3550'>葛之覃兮施于中谷維葉萋萋黄鳥于飛集于灌木其</span><br/>
<span class='tline' id='l160' data-llen='3550:3576'><a onclick="displayPageImage('KR1c0036', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3576:3601'>鳴喈喈<span class='krp-note'>賦/也</span>○<span class='krp-note'>施音異後凡延/施之施並同</span></span><br/>
<span class='tline' id='l162' data-llen='3601:3624'>　葛草名蔓生可為絺綌者覃延施引蔓相及也中谷</span><br/>
<span class='tline' id='l163' data-llen='3624:3647'>　谷中也萋萋盛貌灌木叢木也喈喈和聲之逺聞也</span><br/>
<span class='tline' id='l164' data-llen='3647:3670'>　此章追敘葛葉方盛而有黄鳥鳴於其上盖初夏之</span><br/>
<span class='tline' id='l165' data-llen='3670:3675'>　時也</span><br/>
<span class='tline' id='l166' data-llen='3675:3698'>○葛之覃兮施于中谷維葉莫莫是刈是濩為絺為綌</span><br/>
<span class='tline' id='l167' data-llen='3698:3728'>服之無斁<span class='krp-note'>賦/也</span>○<span class='krp-note'>斁音繹亦作射皆取/厭怠之義後並同</span></span><br/>
<span class='tline' id='l168' data-llen='3728:3751'>　莫莫茂密貎刈斬濩煑也精曰絺粗曰綌斁厭也此</span><br/>
<span class='tline' id='l169' data-llen='3751:3778'><a onclick="displayPageImage('KR1c0036', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3778:3801'>　言盛夏之時葛既成而治以為布也服之無斁言安</span><br/>
<span class='tline' id='l171' data-llen='3801:3824'>　於絺綌之服而無外慕羅綺之心也○治葛之時蠶</span><br/>
<span class='tline' id='l172' data-llen='3824:3847'>　事亦宜並舉后妃但言治葛而不及蠶事者以治葛</span><br/>
<span class='tline' id='l173' data-llen='3847:3869'>　乃盛暑煩縟之事樂於親執其勞而不欲輕視耳</span><br/>
<span class='tline' id='l174' data-llen='3869:3892'>○言告師氏言告言歸薄汚我私薄澣我衣害澣害否</span><br/>
<span class='tline' id='l175' data-llen='3892:3910'>歸寧父母<span class='krp-note'>賦/也</span>○<span class='krp-note'>害音/曷</span></span><br/>
<span class='tline' id='l176' data-llen='3910:3933'>　言者語辭師氏女師也言告言歸謂所告於師氏者</span><br/>
<span class='tline' id='l177' data-llen='3933:3956'>　以歸寧也薄不敢大肆之辭猶言略也汚謂去其垢</span><br/>
<span class='tline' id='l178' data-llen='3956:3983'><a onclick="displayPageImage('KR1c0036', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3983:4006'>　澣則濯之而已私衵服也衣常服也舊說以禮衣為</span><br/>
<span class='tline' id='l180' data-llen='4006:4029'>　衣則禮衣不可以澣也害何也寧安謂問安也后妃</span><br/>
<span class='tline' id='l181' data-llen='4029:4052'>　自洽陽嫁於周國在渭水傍自周歸洽以寧父母由</span><br/>
<span class='tline' id='l182' data-llen='4052:4075'>　文王為西伯時言之乃境内也故有歸寧之禮若在</span><br/>
<span class='tline' id='l183' data-llen='4075:4098'>　隣國則諸侯猶不得越境况其妻乎歸寧之禮詳見</span><br/>
<span class='tline' id='l184' data-llen='4098:4121'>　春秋私考莊公二十七年杞伯姬來下此言治葛既</span><br/>
<span class='tline' id='l185' data-llen='4121:4144'>　畢而始歸寧父母必告師氏者盖師氏乃君子所選</span><br/>
<span class='tline' id='l186' data-llen='4144:4158'>　以掌閨門之敎者不敢專也</span><br/>
<span class='tline' id='l187' data-llen='4158:4185'><a onclick="displayPageImage('KR1c0036', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4185:4197'>　　　葛覃三章章六句</span><br/>
<span class='tline' id='l189' data-llen='4197:4220'>　　　　集傳曰此詩后妃所自作故無賛美之辭然</span><br/>
<span class='tline' id='l190' data-llen='4220:4243'>　　　　於此可見其已貴而能勤已富而能儉已長</span><br/>
<span class='tline' id='l191' data-llen='4243:4266'>　　　　而敬不弛於師傅已嫁而孝不衰於父母是</span><br/>
<span class='tline' id='l192' data-llen='4266:4281'>　　　　皆徳之厚而人所難也</span><br/>
<span class='tline' id='l193' data-llen='4281:4285'>卷耳</span><br/>
<span class='tline' id='l194' data-llen='4285:4308'>　經㫖曰文王懐賢臣逺役而不得置之左右以論大</span><br/>
<span class='tline' id='l195' data-llen='4308:4331'>　道也當紂之時四方叛亂賢臣久勞征役困於險逺</span><br/>
<span class='tline' id='l196' data-llen='4331:4358'><a onclick="displayPageImage('KR1c0036', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4358:4381'>　之地而不得歸焉諸家皆據小序求賢審官之說而</span><br/>
<span class='tline' id='l198' data-llen='4381:4404'>　義與文乖多曲為之解歐陽氏辯之審矣集傳之說</span><br/>
<span class='tline' id='l199' data-llen='4404:4427'>　亦深得其文義但以為后妃思文王而作則采卷耳</span><br/>
<span class='tline' id='l200' data-llen='4427:4450'>　而寘道路酌罍尊而解憂傷似與后妃貞靜端居表</span><br/>
<span class='tline' id='l201' data-llen='4450:4473'>　率宫人之徳不類故直以為文王懐賢耳然亦初為</span><br/>
<span class='tline' id='l202' data-llen='4473:4491'>　西伯徳化未行於紂之叛國時所作也</span><br/>
<span class='tline' id='l203' data-llen='4491:4527'>采采卷耳不盈頃筐<span class='krp-note'>興/也</span>嗟我懐人寘彼周行<span class='krp-note'>興/意</span>○<span class='krp-note'>卷上/聲頃</span></span><br/>
<span class='tline' id='l204' data-llen='4527:4541'><span class='krp-note'>音傾後凡言/頃筐並同</span></span><br/>
<span class='tline' id='l205' data-llen='4541:4568'><a onclick="displayPageImage('KR1c0036', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4568:4591'>　采采非一采也卷耳草名可以為茹故采之頃欹也</span><br/>
<span class='tline' id='l207' data-llen='4591:4614'>　筐竹器筐欹則不滿故曰頃筐懐思也人指賢臣寘</span><br/>
<span class='tline' id='l208' data-llen='4614:4637'>　與置同棄也周行大道也言頃筐易盈之器欲以卷</span><br/>
<span class='tline' id='l209' data-llen='4637:4660'>　耳為茹而采之又采猶不易盈况於賢才之難得者</span><br/>
<span class='tline' id='l210' data-llen='4660:4683'>　乎故以興所懐之人本有大道可以正君善俗而乃</span><br/>
<span class='tline' id='l211' data-llen='4683:4704'>　棄於逺地使之久勞不得大用安得不嗟嘆哉</span><br/>
<span class='tline' id='l212' data-llen='4704:4731'>○陟彼崔嵬我馬虺隤我姑酌彼金罍維以不永懐<span class='krp-note'>賦/也</span></span><br/>
<span class='tline' id='l213' data-llen='4731:4754'>　陟升也崔嵬小雅谷風傳謂山巔是也盖言其髙爾</span><br/>
<span class='tline' id='l214' data-llen='4754:4781'><a onclick="displayPageImage('KR1c0036', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4781:4804'>　雅以石山戴土釋之則臆說耳虺隤馬罷不能升髙</span><br/>
<span class='tline' id='l216' data-llen='4804:4827'>　之病姑且也罍成酒之器惟人君得用金飾永長也</span><br/>
<span class='tline' id='l217' data-llen='4827:4838'>　懐即上章懐人之懐</span><br/>
<span class='tline' id='l218' data-llen='4838:4866'>○陟彼髙岡我馬𤣥黄我姑酌彼兕觥維以不永傷<span class='krp-note'>賦/也</span></span><br/>
<span class='tline' id='l219' data-llen='4866:4891'>　山脊曰岡𤣥黄者𤣥馬病極而色變為黄也兕觥以</span><br/>
<span class='tline' id='l220' data-llen='4891:4914'>　兕角為爵也○此二章皆欲登髙山以望所懐之人</span><br/>
<span class='tline' id='l221' data-llen='4914:4937'>　而往從之則馬罷病而不能進亦可以見其地之險</span><br/>
<span class='tline' id='l222' data-llen='4937:4960'>　逺矣而賢人久勞於彼乃不得歸則姑酌酒以自解</span><br/>
<span class='tline' id='l223' data-llen='4960:4987'><a onclick="displayPageImage('KR1c0036', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4987:5010'>　庶幾不至於過傷懐抱耳金罍兕觥皆人君所與諸</span><br/>
<span class='tline' id='l225' data-llen='5010:5033'>　臣酬酢之器盖雖憂勞逺臣而亦不廢諸臣燕飲之</span><br/>
<span class='tline' id='l226' data-llen='5033:5038'>　事也</span><br/>
<span class='tline' id='l227' data-llen='5038:5062'>○陟彼砠矣我馬瘏矣我僕痡矣云何吁矣<span class='krp-note'>賦/也</span></span><br/>
<span class='tline' id='l228' data-llen='5062:5085'>　砠爾雅以為土山戴石盖言其髙處之險阻也瘏馬</span><br/>
<span class='tline' id='l229' data-llen='5085:5108'>　病不能進也痛人病不能行也吁憂嘆也言賢人既</span><br/>
<span class='tline' id='l230' data-llen='5108:5131'>　在險逺之地望之不可得見則將如之何哉但有嗟</span><br/>
<span class='tline' id='l231' data-llen='5131:5147'>　嘆而已此可以見其懐賢之切也</span><br/>
<span class='tline' id='l232' data-llen='5147:5174'><a onclick="displayPageImage('KR1c0036', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5174:5186'>　　　卷耳四章章四句</span><br/>
<span class='tline' id='l234' data-llen='5186:5190'>樛木</span><br/>
<span class='tline' id='l235' data-llen='5190:5208'>　經㫖曰南國美文王屈已下人之徳也</span><br/>
<span class='tline' id='l236' data-llen='5208:5244'>南有樛木葛藟纍之<span class='krp-note'>興/也</span>樂只君子福履綏之<span class='krp-note'>興/意</span>○<span class='krp-note'>樂音/洛只</span></span><br/>
<span class='tline' id='l237' data-llen='5244:5263'><span class='krp-note'>音止後凡言樂只/及語辭之只並同</span></span><br/>
<span class='tline' id='l238' data-llen='5263:5286'>　南南國猶周南之稱南也木下曲曰樛藟葛類一名</span><br/>
<span class='tline' id='l239' data-llen='5286:5310'>　巨𤓰亦蔓延生纍纒繞也只語已之辭君子指文王</span><br/>
<span class='tline' id='l240' data-llen='5310:5333'>　舊說指后妃非也未有婦人而可目為君子者履如</span><br/>
<span class='tline' id='l241' data-llen='5333:5360'><a onclick="displayPageImage('KR1c0036', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5360:5373'>　易視履考祥之履綏安也</span><br/>
<span class='tline' id='l243' data-llen='5373:5402'>○南有樛木葛藟荒之<span class='krp-note'>興/也</span>樂只君子福履將之<span class='krp-note'>興/意</span></span><br/>
<span class='tline' id='l244' data-llen='5402:5414'>　荒庇覆也將猶扶助也</span><br/>
<span class='tline' id='l245' data-llen='5414:5443'>○南有樛木葛藟縈之<span class='krp-note'>興/也</span>樂只君子福履成之<span class='krp-note'>興/意</span></span><br/>
<span class='tline' id='l246' data-llen='5443:5466'>　縈迴旋也成就也　此詩三章以文王能屈已下人</span><br/>
<span class='tline' id='l247' data-llen='5466:5489'>　故以樛木起興而言其為福祿之所歸也人心之歸</span><br/>
<span class='tline' id='l248' data-llen='5489:5496'>　即是福祿</span><br/>
<span class='tline' id='l249' data-llen='5496:5508'>　　　樛木三章章四句</span><br/>
<span class='tline' id='l250' data-llen='5508:5535'><a onclick="displayPageImage('KR1c0036', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5535:5558'>　　　　蘇氏曰凡詩每章有先後淺深之異者固自</span><br/>
<span class='tline' id='l252' data-llen='5558:5581'>　　　　有說若樛木螽斯之類皆意不盡申殷勤而</span><br/>
<span class='tline' id='l253' data-llen='5581:5604'>　　　　已欲強求而說則迂雜而不當矣東萊吕氏</span><br/>
<span class='tline' id='l254' data-llen='5604:5627'>　　　　曰詩亦有初淺後深初緩後急者然大率後</span><br/>
<span class='tline' id='l255' data-llen='5627:5650'>　　　　章多是協韻按此二說可以為詩中通章複</span><br/>
<span class='tline' id='l256' data-llen='5650:5666'>　　　　咏而文句相同者之通例</span><br/>
<span class='tline' id='l257' data-llen='5666:5670'>螽斯</span><br/>
<span class='tline' id='l258' data-llen='5670:5693'>　經㫖曰美后妃之化也后妃有不嫉妬之徳故衆妾</span><br/>
<span class='tline' id='l259' data-llen='5693:5720'><a onclick="displayPageImage('KR1c0036', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5720:5732'>　輯睦而化及於子孫也</span><br/>
<span class='tline' id='l261' data-llen='5732:5771'>螽斯羽詵詵兮<span class='krp-note'>比/也</span>宜爾子孫振振兮<span class='krp-note'>賦/也</span>○<span class='krp-note'>振音真後凡/言振振並同</span></span><br/>
<span class='tline' id='l262' data-llen='5771:5794'>　螽斯蝗屬一生九十九子斯語辭如鸒斯鹿斯之類</span><br/>
<span class='tline' id='l263' data-llen='5794:5817'>　盖非斯螽亦非阜螽也詳見七月字義以羽言所重</span><br/>
<span class='tline' id='l264' data-llen='5817:5840'>　在羽也詵詵和集貎爾指后妃振振感動相親之意</span><br/>
<span class='tline' id='l265' data-llen='5840:5847'>　說見麟趾</span><br/>
<span class='tline' id='l266' data-llen='5847:5873'>○螽斯羽薨薨兮<span class='krp-note'>比/也</span>宜爾子孫繩繩兮<span class='krp-note'>賦/也</span></span><br/>
<span class='tline' id='l267' data-llen='5873:5889'>　薨薨群飛聲繩繩㑹聚相聫之意</span><br/>
<span class='tline' id='l268' data-llen='5889:5916'><a onclick="displayPageImage('KR1c0036', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5916:5942'>○螽斯羽揖揖兮<span class='krp-note'>比/也</span>宜爾子孫蟄蟄兮<span class='krp-note'>賦/也</span></span><br/>
<span class='tline' id='l270' data-llen='5942:5965'>　揖揖歛戢貎蟄蟄退藏不競之意○蟲之生子多者</span><br/>
<span class='tline' id='l271' data-llen='5965:5988'>　莫如螽斯故以比衆妾此詩之義重在衆妾之輯睦</span><br/>
<span class='tline' id='l272' data-llen='5988:6011'>　觀下文宜爾二字盖本於此非以興子孫也螽斯始</span><br/>
<span class='tline' id='l273' data-llen='6011:6034'>　化其羽詵詵然比次而起已化則飛薨薨然有聲既</span><br/>
<span class='tline' id='l274' data-llen='6034:6057'>　飛復斂羽揖揖然而聚衆妾之輯睦如是故其子孫</span><br/>
<span class='tline' id='l275' data-llen='6057:6080'>　亦皆振振而親繩繩而聚蟄蟄而藏其徳皆如其母</span><br/>
<span class='tline' id='l276' data-llen='6080:6103'>　不但生育之衆多而已凡此皆后妃不嫉妬之所致</span><br/>
<span class='tline' id='l277' data-llen='6103:6130'><a onclick="displayPageImage('KR1c0036', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6130:6134'>　也</span><br/>
<span class='tline' id='l279' data-llen='6134:6146'>　　　螽斯三章章四句</span><br/>
<span class='tline' id='l280' data-llen='6146:6150'>桃夭</span><br/>
<span class='tline' id='l281' data-llen='6150:6173'>　經㫖曰美后妃之化能使女子之嫁者皆盡婦道也</span><br/>
<span class='tline' id='l282' data-llen='6173:6209'>桃之夭夭灼灼其華<span class='krp-note'>興/也</span>之子于歸宜其室家<span class='krp-note'>興/意</span>○<span class='krp-note'>華音/花後</span></span><br/>
<span class='tline' id='l283' data-llen='6209:6221'><span class='krp-note'>凡華實之/華並同</span></span><br/>
<span class='tline' id='l284' data-llen='6221:6244'>　桃木名華紅實可食夭夭少好貎灼灼華盛如火然</span><br/>
<span class='tline' id='l285' data-llen='6244:6267'>　也桃之有華婚姻之時也故以時物起興因以見女</span><br/>
<span class='tline' id='l286' data-llen='6267:6294'><a onclick="displayPageImage('KR1c0036', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6294:6317'>　子徳容之美也之子指嫁者而言但不知其為何人</span><br/>
<span class='tline' id='l288' data-llen='6317:6340'>　之女其必文王之公子公族而后妃所敎於宫中者</span><br/>
<span class='tline' id='l289' data-llen='6340:6363'>　歟于於也指所往也故毛氏以往訓之婦人謂嫁曰</span><br/>
<span class='tline' id='l290' data-llen='6363:6386'>　歸男以女為室女以男為家室者夫婦所居而家則</span><br/>
<span class='tline' id='l291' data-llen='6386:6409'>　一門之内也處室家而皆得其宜女子之賢可知矣</span><br/>
<span class='tline' id='l292' data-llen='6409:6438'>○桃之夭夭有蕡其實<span class='krp-note'>興/也</span>之子于歸宜其家室<span class='krp-note'>興/意</span></span><br/>
<span class='tline' id='l293' data-llen='6438:6461'>　蕡大也以實之大起興見其當有嗣子之昌也上章</span><br/>
<span class='tline' id='l294' data-llen='6461:6484'>　言室家以宜室而推及於家也此章言家室以宜家</span><br/>
<span class='tline' id='l295' data-llen='6484:6511'><a onclick="displayPageImage('KR1c0036', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6511:6529'>　而歸本於室也皆見化本於閨門之意</span><br/>
<span class='tline' id='l297' data-llen='6529:6558'>○桃之夭夭其葉蓁蓁<span class='krp-note'>興/也</span>之子于歸宜其家人<span class='krp-note'>興/意</span></span><br/>
<span class='tline' id='l298' data-llen='6558:6581'>　蓁蓁美盛貎此以葉之盛起興見其當致家道之盛</span><br/>
<span class='tline' id='l299' data-llen='6581:6604'>　也家人一家之人也家人宜則老老長長慈㓜無不</span><br/>
<span class='tline' id='l300' data-llen='6604:6627'>　得其所矣朱子曰木少則華盛三山李氏曰桃之少</span><br/>
<span class='tline' id='l301' data-llen='6627:6650'>　壯則結實必大其葉必蓁蓁然盛若非少壯則雖結</span><br/>
<span class='tline' id='l302' data-llen='6650:6673'>　實不復大雖有葉不復蓁蓁此皆謂女子當及盛年</span><br/>
<span class='tline' id='l303' data-llen='6673:6696'>　而嫁也然則貴於盛年者不在容色而在於有徳耳</span><br/>
<span class='tline' id='l304' data-llen='6696:6723'><a onclick="displayPageImage('KR1c0036', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6723:6746'>　盖年少而有徳則其精神運用足以宜家而昌大其</span><br/>
<span class='tline' id='l306' data-llen='6746:6769'>　族此桃夭所以為后妃之化也詩人之意豈借桃以</span><br/>
<span class='tline' id='l307' data-llen='6769:6778'>　詠容色之美哉</span><br/>
<span class='tline' id='l308' data-llen='6778:6790'>　　　桃夭三章章四句</span><br/>
<span class='tline' id='l309' data-llen='6790:6813'>　　　　東萊吕氏曰桃夭既詠其華又詠其實又詠</span><br/>
<span class='tline' id='l310' data-llen='6813:6836'>　　　　其葉非有他義盖餘興未已而反覆咏嘆之</span><br/>
<span class='tline' id='l311' data-llen='6836:6843'>　　　　耳</span><br/>
<span class='tline' id='l312' data-llen='6843:6847'>兎罝</span><br/>
<span class='tline' id='l313' data-llen='6847:6874'><a onclick="displayPageImage('KR1c0036', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6874:6897'>　經㫖曰美兎罝賤士才徳兼全能勝武事之任見文</span><br/>
<span class='tline' id='l315' data-llen='6897:6912'>　王之能揚側陋而野無遺賢也</span><br/>
<span class='tline' id='l316' data-llen='6912:6945'>肅肅兎罝椓之丁丁赳赳武夫公侯干城<span class='krp-note'>賦/也</span>○<span class='krp-note'>丁陟耕/反後凡</span></span><br/>
<span class='tline' id='l317' data-llen='6945:6955'><span class='krp-note'>言丁丁/並同</span></span><br/>
<span class='tline' id='l318' data-llen='6955:6978'>　肅肅整飾貎罝罟也丁丁椓杙而與空林相應聲設</span><br/>
<span class='tline' id='l319' data-llen='6978:7001'>　兎罝而肅然整飭可以見其人之不苟矣赳赳武貎</span><br/>
<span class='tline' id='l320' data-llen='7001:7024'>　以居武職故曰武夫公侯指文王見文王未嘗稱王</span><br/>
<span class='tline' id='l321' data-llen='7024:7047'>　也干盾也扞蔽如盾防守如城謂其勇力足以任守</span><br/>
<span class='tline' id='l322' data-llen='7047:7074'><a onclick="displayPageImage('KR1c0036', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7074:7079'>　禦也</span><br/>
<span class='tline' id='l324' data-llen='7079:7103'>○肅肅兎罝施于中逵赳赳武夫公侯好仇<span class='krp-note'>賦/也</span></span><br/>
<span class='tline' id='l325' data-llen='7103:7126'>　施設也中逵謂九逹之道中也爾雅云九逹謂之逵</span><br/>
<span class='tline' id='l326' data-llen='7126:7149'>　好仇者相與為友也謂其智謀足以資論議不但干</span><br/>
<span class='tline' id='l327' data-llen='7149:7155'>　城而已</span><br/>
<span class='tline' id='l328' data-llen='7155:7174'>○肅肅兎罝施于中林赳赳武夫公侯腹心</span><br/>
<span class='tline' id='l329' data-llen='7174:7197'>　腹心同徳之謂謂其忠信足以寄腹心不但好仇而</span><br/>
<span class='tline' id='l330' data-llen='7197:7220'>　已夫以守禦武夫而其徳猶如是可見周南之世賢</span><br/>
<span class='tline' id='l331' data-llen='7220:7247'><a onclick="displayPageImage('KR1c0036', 'WYG', '003-19a' );" name="003-19a" class="pb">[003-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7247:7270'>　者在位能者在職而所謂才者皆本於徳也豈專以</span><br/>
<span class='tline' id='l333' data-llen='7270:7279'>　勇力為武者哉</span><br/>
<span class='tline' id='l334' data-llen='7279:7291'>　　　兎罝三章章四句</span><br/>
<span class='tline' id='l335' data-llen='7291:7295'>芣苢</span><br/>
<span class='tline' id='l336' data-llen='7295:7318'>　經㫖曰美后妃無嫉妬而欲衆妾之有子也舊說化</span><br/>
<span class='tline' id='l337' data-llen='7318:7341'>　行俗美家室和平婦人無事相與采芣苢以為樂恐</span><br/>
<span class='tline' id='l338' data-llen='7341:7364'>　非婦人之宜而亦不得為俗美矣文王之化豈如是</span><br/>
<span class='tline' id='l339' data-llen='7364:7368'>　哉</span><br/>
<span class='tline' id='l340' data-llen='7368:7395'><a onclick="displayPageImage('KR1c0036', 'WYG', '003-19b' );" name="003-19b" class="pb">[003-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7395:7418'>采采芣苢薄言采之采采芣苢薄言有之<span class='krp-note'>賦/也</span></span><br/>
<span class='tline' id='l342' data-llen='7418:7441'>　芣苢車前盖宜子之草也欲宫中之人宜子而皆采</span><br/>
<span class='tline' id='l343' data-llen='7441:7464'>　芣苢可以見后妃之不妬忌矣采始求之也有既得</span><br/>
<span class='tline' id='l344' data-llen='7464:7469'>　之也</span><br/>
<span class='tline' id='l345' data-llen='7469:7493'>○采采芣苢薄言掇之采采芣苢薄言捋之<span class='krp-note'>賦/也</span></span><br/>
<span class='tline' id='l346' data-llen='7493:7504'>　掇拾也捋取其子也</span><br/>
<span class='tline' id='l347' data-llen='7504:7528'>○采采芣苢薄言袺之采采芣苢薄言襭之<span class='krp-note'>賦/也</span></span><br/>
<span class='tline' id='l348' data-llen='7528:7551'>　袺以衣貯之而執其袵也襭以衣貯之而扱其袵於</span><br/>
<span class='tline' id='l349' data-llen='7551:7578'><a onclick="displayPageImage('KR1c0036', 'WYG', '003-20a' );" name="003-20a" class="pb">[003-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7578:7601'>　帶間也○采而有有而掇掇而捋捋而袺袺而襭采</span><br/>
<span class='tline' id='l351' data-llen='7601:7609'>　收之序如此</span><br/>
<span class='tline' id='l352' data-llen='7609:7621'>　　　芣苢三章章四句</span><br/>
<span class='tline' id='l353' data-llen='7621:7625'>漢廣</span><br/>
<span class='tline' id='l354' data-llen='7625:7648'>　經㫖曰美文王使人及時嫁女以絶其逰戯之端也</span><br/>
<span class='tline' id='l355' data-llen='7648:7671'>　舊說以為文王之化及於江漢故其出遊之女人望</span><br/>
<span class='tline' id='l356' data-llen='7671:7694'>　見之而知其為端莊靜一非復前日之可求且當于</span><br/>
<span class='tline' id='l357' data-llen='7694:7717'>　歸而欲秣其馬其心猶愛慕之則文王之化獨能使</span><br/>
<span class='tline' id='l358' data-llen='7717:7744'><a onclick="displayPageImage('KR1c0036', 'WYG', '003-20b' );" name="003-20b" class="pb">[003-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7744:7767'>　婦人女子知禮義而不能化男子說懌女美之本心</span><br/>
<span class='tline' id='l360' data-llen='7767:7780'>　也豈所以語文王之治哉</span><br/>
<span class='tline' id='l361' data-llen='7780:7811'>南有喬木不可休息<span class='krp-note'>興/也</span>漢有游女不可求思<span class='krp-note'>興/意</span>漢之廣</span><br/>
<span class='tline' id='l362' data-llen='7811:7843'>矣不可泳思江之永矣不可方思<span class='krp-note'>比/也</span>○<span class='krp-note'>息韓詩作/思當從之</span></span><br/>
<span class='tline' id='l363' data-llen='7843:7866'>　上竦無枝曰喬大抵木下蟠則隂廣上竦則隂少云</span><br/>
<span class='tline' id='l364' data-llen='7866:7889'>　喬木則其下無蔽翳矣盖狎邪之人平時於此求游</span><br/>
<span class='tline' id='l365' data-llen='7889:7912'>　女而今不可休故即此以興游女之不可求也○漢</span><br/>
<span class='tline' id='l366' data-llen='7912:7935'>　水自西流至漢陽而江水自南來合焉主漢而言也</span><br/>
<span class='tline' id='l367' data-llen='7935:7962'><a onclick="displayPageImage('KR1c0036', 'WYG', '003-21a' );" name="003-21a" class="pb">[003-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7962:7985'>　泳潜行也方桴即竹筏也漢水合江則闊故言泳江</span><br/>
<span class='tline' id='l369' data-llen='7985:8008'>　則其流本長故言方本詠漢游女而併及於江者盖</span><br/>
<span class='tline' id='l370' data-llen='8008:8031'>　游女之不可求者以其既嫁也既嫁則地近人逺咫</span><br/>
<span class='tline' id='l371' data-llen='8031:8054'>　尺千里語其近則如漢之不可泳語其逺則如江之</span><br/>
<span class='tline' id='l372' data-llen='8054:8077'>　不可方盖即游女所近之水逺不可從者以為比皆</span><br/>
<span class='tline' id='l373' data-llen='8077:8086'>　美文王之辭也</span><br/>
<span class='tline' id='l374' data-llen='8086:8117'>○翹翹錯薪言刈其楚<span class='krp-note'>興/也</span>之子于歸言秣其馬<span class='krp-note'>興/意</span>漢之</span><br/>
<span class='tline' id='l375' data-llen='8117:8138'>廣矣不可泳思江之泳矣不可方思<span class='krp-note'>比/也</span></span><br/>
<span class='tline' id='l376' data-llen='8138:8165'><a onclick="displayPageImage('KR1c0036', 'WYG', '003-21b' );" name="003-21b" class="pb">[003-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8165:8188'>　翹翹髙竦貎錯雜也楚木名荆屬孔氏曰楚在雜薪</span><br/>
<span class='tline' id='l378' data-llen='8188:8211'>　中尤翹翹者是也秣飼也文王之治先使漢之游女</span><br/>
<span class='tline' id='l379' data-llen='8211:8234'>　及時歸嫁以絶其好游之心盖其施為之序自化大</span><br/>
<span class='tline' id='l380' data-llen='8234:8257'>　族始所謂巨室之所慕一國慕之也如翹翹錯薪之</span><br/>
<span class='tline' id='l381' data-llen='8257:8280'>　中而刈其楚則以楚比巨室之特出者以起興而言</span><br/>
<span class='tline' id='l382' data-llen='8280:8303'>　游女方秣馬以嫁而平時欲求者皆不可得此文王</span><br/>
<span class='tline' id='l383' data-llen='8303:8313'>　正民風之首務也</span><br/>
<span class='tline' id='l384' data-llen='8313:8344'>○翹翹錯薪言刈其蔞<span class='krp-note'>興/也</span>之子于歸言秣其駒<span class='krp-note'>興/意</span>漢之</span><br/>
<span class='tline' id='l385' data-llen='8344:8371'><a onclick="displayPageImage('KR1c0036', 'WYG', '003-22a' );" name="003-22a" class="pb">[003-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8371:8392'>廣矣不可泳思江之永矣不可方思<span class='krp-note'>比/也</span></span><br/>
<span class='tline' id='l387' data-llen='8392:8415'>　蔞蔞蒿也陸璣曰葉似艾白色長數寸髙丈餘據此</span><br/>
<span class='tline' id='l388' data-llen='8415:8438'>　則蔞亦雜薪中之翹翹者上章言刈木此章言刈草</span><br/>
<span class='tline' id='l389' data-llen='8438:8457'>　盖因喬木之下無蔽翳而言駒小馬之名</span><br/>
<span class='tline' id='l390' data-llen='8457:8469'>　　　漢廣三章章八句</span><br/>
<span class='tline' id='l391' data-llen='8469:8473'>汝墳</span><br/>
<span class='tline' id='l392' data-llen='8473:8496'>　經㫖曰婦人因其夫免於征役而以得遂室家之願</span><br/>
<span class='tline' id='l393' data-llen='8496:8519'>　歸徳於文王也文王時為西伯而汝在豫州已依為</span><br/>
<span class='tline' id='l394' data-llen='8519:8546'><a onclick="displayPageImage('KR1c0036', 'WYG', '003-22b' );" name="003-22b" class="pb">[003-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8546:8567'>　父母則此時已得三分天下有二之人心者歟</span><br/>
<span class='tline' id='l396' data-llen='8567:8597'>遵彼汝墳伐其條枚未見君子惄如調飢<span class='krp-note'>賦/也</span>○<span class='krp-note'>調音/周</span></span><br/>
<span class='tline' id='l397' data-llen='8597:8620'>　汝墳汝水邉之墳起如墳也枝曰條幹曰枚惄思食</span><br/>
<span class='tline' id='l398' data-llen='8620:8643'>　之意調一作輖謂重載也思日久則亦重矣君子行</span><br/>
<span class='tline' id='l399' data-llen='8643:8666'>　役於外其妻為樵蘇之事而親伐薪則庶人之妻也</span><br/>
<span class='tline' id='l400' data-llen='8666:8688'>　此盖喜其夫初歸而追賦其未歸時思念之情也</span><br/>
<span class='tline' id='l401' data-llen='8688:8712'>○遵彼汝墳伐其條肄既見君子不我遐棄<span class='krp-note'>賦/也</span></span><br/>
<span class='tline' id='l402' data-llen='8712:8735'>　斬而復生曰肄伐枚而又伐其肄則踰年矣至是見</span><br/>
<span class='tline' id='l403' data-llen='8735:8762'><a onclick="displayPageImage('KR1c0036', 'WYG', '003-23a' );" name="003-23a" class="pb">[003-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8762:8785'>　其君子之歸而喜其不相棄也云不遐棄則見其夫</span><br/>
<span class='tline' id='l405' data-llen='8785:8805'>　雖在逺道而亦專念其妻無貳心於他慕也</span><br/>
<span class='tline' id='l406' data-llen='8805:8834'>○魴魚頳尾<span class='krp-note'>比/也</span>王室如燬雖則如燬父母孔邇<span class='krp-note'>賦/也</span></span><br/>
<span class='tline' id='l407' data-llen='8834:8857'>　魴即今鯿魚身廣而薄魚之少力者也頳赤也魚勞</span><br/>
<span class='tline' id='l408' data-llen='8857:8880'>　則尾赤魴尾本白而赤則勞甚矣且取少力而勞以</span><br/>
<span class='tline' id='l409' data-llen='8880:8903'>　為細民困於重役之喻燬以紂之酷烈言父母指文</span><br/>
<span class='tline' id='l410' data-llen='8903:8926'>　王孔甚邇近也盖下民征役之勞實由紂酷烈之政</span><br/>
<span class='tline' id='l411' data-llen='8926:8949'>　此本文王未專征伐時言也及既為西伯徳化漸行</span><br/>
<span class='tline' id='l412' data-llen='8949:8976'><a onclick="displayPageImage('KR1c0036', 'WYG', '003-23b' );" name="003-23b" class="pb">[003-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8976:8999'>　則從役者歸得遂室家之願而婦人因謂其夫可依</span><br/>
<span class='tline' id='l414' data-llen='8999:9022'>　父母以宜其家也當紂之虐連年逺役猶不敢違而</span><br/>
<span class='tline' id='l415' data-llen='9022:9045'>　况於文王之行仁者乎其尊君親上之意藹然見於</span><br/>
<span class='tline' id='l416' data-llen='9045:9068'>　言表矣華谷嚴氏謂是時商王尚存西伯之事皆幹</span><br/>
<span class='tline' id='l417' data-llen='9068:9091'>　蠱王室婦人從而勉其夫以王事雖急如火不得少</span><br/>
<span class='tline' id='l418' data-llen='9091:9114'>　休然父母相去不逺不必念家而怠王事此言甚厚</span><br/>
<span class='tline' id='l419' data-llen='9114:9137'>　但既有文王專征伐則從役之民豈復憂王室之如</span><br/>
<span class='tline' id='l420' data-llen='9137:9157'>　燬乎故意此征役之歸必已被文王之澤矣</span><br/>
<span class='tline' id='l421' data-llen='9157:9184'><a onclick="displayPageImage('KR1c0036', 'WYG', '003-24a' );" name="003-24a" class="pb">[003-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9184:9196'>　　　汝墳三章章四句</span><br/>
<span class='tline' id='l423' data-llen='9196:9201'>麟之趾</span><br/>
<span class='tline' id='l424' data-llen='9201:9224'>　經㫖曰此借麟以美文王之化能行於子姓見治國</span><br/>
<span class='tline' id='l425' data-llen='9224:9239'>　平天下之本在於一家之仁也</span><br/>
<span class='tline' id='l426' data-llen='9239:9271'>麟之趾振振公子于嗟麟兮<span class='krp-note'>比/也</span>○<span class='krp-note'>于音吁後凡/言于嗟並同</span></span><br/>
<span class='tline' id='l427' data-llen='9271:9294'>　麟麕身牛尾馬蹄不履生蟲不踐生草王者至仁乃</span><br/>
<span class='tline' id='l428' data-llen='9294:9317'>　出獸中之最靈者也牡曰麒牝曰麟通名為麟耳趾</span><br/>
<span class='tline' id='l429' data-llen='9317:9340'>　足也有足者宜踶而麟有足不踶振振振動之意舊</span><br/>
<span class='tline' id='l430' data-llen='9340:9367'><a onclick="displayPageImage('KR1c0036', 'WYG', '003-24b' );" name="003-24b" class="pb">[003-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9367:9390'>　註有訓盛者有訓信厚者而集傳於此則訓曰仁厚</span><br/>
<span class='tline' id='l432' data-llen='9390:9409'>　皆於振字之義不相闗故直以振動釋之</span><br/>
<span class='tline' id='l433' data-llen='9409:9428'>○麟之定振振公姓于嗟麟兮<span class='krp-note'>比/也</span></span><br/>
<span class='tline' id='l434' data-llen='9428:9445'>　定額也有額者宜抵而麟有額不抵</span><br/>
<span class='tline' id='l435' data-llen='9445:9464'>○麟之角振振公族于嗟麟兮<span class='krp-note'>比/也</span></span><br/>
<span class='tline' id='l436' data-llen='9464:9487'>　有角者宜觸而麟有角不觸○麟仁獸也其性不殺</span><br/>
<span class='tline' id='l437' data-llen='9487:9510'>　見之者皆感悅焉而非盛世則不出文王之徳由親</span><br/>
<span class='tline' id='l438' data-llen='9510:9533'>　親而逹於仁民愛物故其公子姓族皆振動其良心</span><br/>
<span class='tline' id='l439' data-llen='9533:9560'><a onclick="displayPageImage('KR1c0036', 'WYG', '003-25a' );" name="003-25a" class="pb">[003-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9560:9583'>　莫不興起於仁可以任民物之責皆文王之化也故</span><br/>
<span class='tline' id='l441' data-llen='9583:9606'>　即麟以比文王而嘆之曰于嗟麟兮盖美其能感動</span><br/>
<span class='tline' id='l442' data-llen='9606:9626'>　人者皆自近始其仁亦如麟之世不常有也</span><br/>
<span class='tline' id='l443' data-llen='9626:9639'>　　　麟之趾三章章三句</span><br/>
<span class='tline' id='l444' data-llen='9639:9642'>　</span><br/>
<span class='tline' id='l445' data-llen='9642:9645'>　</span><br/>
<span class='tline' id='l446' data-llen='9645:9648'>　</span><br/>
<span class='tline' id='l447' data-llen='9648:9651'>　</span><br/>
<span class='tline' id='l448' data-llen='9651:9678'><a onclick="displayPageImage('KR1c0036', 'WYG', '003-25b' );" name="003-25b" class="pb">[003-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9678:9681'>　</span><br/>
<span class='tline' id='l450' data-llen='9681:9684'>　</span><br/>
<span class='tline' id='l451' data-llen='9684:9687'>　</span><br/>
<span class='tline' id='l452' data-llen='9687:9690'>　</span><br/>
<span class='tline' id='l453' data-llen='9690:9693'>　</span><br/>
<span class='tline' id='l454' data-llen='9693:9696'>　</span><br/>
<span class='tline' id='l455' data-llen='9696:9699'>　</span><br/>
<span class='tline' id='l456' data-llen='9699:9710'>　詩説解頥正釋卷一</span><br/>
</p>
<p><br/>
</p>
  </div>
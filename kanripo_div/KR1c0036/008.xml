<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0036', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　詩説解頥正釋卷六　　　　明　季本　撰</span><br/>
<span class='tline' id='l10' data-llen='212:215'>王</span><br/>
<span class='tline' id='l11' data-llen='215:238'>　王者周之國都成王時尚都鎬平王時則都王城也</span><br/>
<span class='tline' id='l12' data-llen='238:261'>　周初武王自豐遷鎬是為宗周至成王乃即武王定</span><br/>
<span class='tline' id='l13' data-llen='261:284'>　鼎郟鄏之處使召公相宅既成謂之王城以為時㑹</span><br/>
<span class='tline' id='l14' data-llen='284:307'>　諸侯之所是為新邑及周公營洛邑謂之成周以為</span><br/>
<span class='tline' id='l15' data-llen='307:330'>　居殷頑民之所是為下都自是以鎬京為西都洛邑</span><br/>
<span class='tline' id='l16' data-llen='330:356'><a onclick="displayPageImage('KR1c0036', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='356:379'>　為東都東都時㑹既畢則復歸西周猶未遷洛也及</span><br/>
<span class='tline' id='l18' data-llen='379:402'>　平王因犬戎之亂徙居王城而東都遂為東周至敬</span><br/>
<span class='tline' id='l19' data-llen='402:425'>　王之世徙都成周則又以王城為西周成周為東周</span><br/>
<span class='tline' id='l20' data-llen='425:448'>　與平王之時不同而詩之正則不逮敬王之世矣西</span><br/>
<span class='tline' id='l21' data-llen='448:471'>　周在文武時國都内之詩已列於周南成王營洛之</span><br/>
<span class='tline' id='l22' data-llen='471:494'>　後則其風為王而地兼洛邑言之以見後王之風不</span><br/>
<span class='tline' id='l23' data-llen='494:517'>　復能及西周二南之盛也詩之雜入他國及二雅者</span><br/>
<span class='tline' id='l24' data-llen='517:540'>　各説見本篇諸國叙次義不可求惟王風則當在二</span><br/>
<span class='tline' id='l25' data-llen='540:566'><a onclick="displayPageImage('KR1c0036', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='566:589'>　南之下鄭譜移就豳上則非矣豐在今西安府鄠縣</span><br/>
<span class='tline' id='l27' data-llen='589:612'>　文王既伐崇而即其近地以都者也鎬在豐東二十</span><br/>
<span class='tline' id='l28' data-llen='612:635'>　五里亦為鄠縣地武王徙近豐之地而為都者也成</span><br/>
<span class='tline' id='l29' data-llen='635:658'>　周在今河南府洛陽縣東洛誥所謂瀍水東也王城</span><br/>
<span class='tline' id='l30' data-llen='658:681'>　在洛陽之西今河南府治洛誥所謂澗水東瀍水西</span><br/>
<span class='tline' id='l31' data-llen='681:704'>　也王城成周之分只在瀍水東西之間耳洛一作雒</span><br/>
<span class='tline' id='l32' data-llen='704:708'>黍離</span><br/>
<span class='tline' id='l33' data-llen='708:731'>　經㫖曰舊說因大夫行役至於宗周過故宗廟宫室</span><br/>
<span class='tline' id='l34' data-llen='731:757'><a onclick="displayPageImage('KR1c0036', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='757:780'>　盡為禾黍閔周室之傾覆彷徨不忍去而作今以事</span><br/>
<span class='tline' id='l36' data-llen='780:803'>　理論之似不盡然當時周雖東遷雒邑而岐周舊地</span><br/>
<span class='tline' id='l37' data-llen='803:826'>　已盡封秦假使故宫為其所毁則都城之内宜為室</span><br/>
<span class='tline' id='l38' data-llen='826:849'>　廬乃以黍稷為言則當在野外之地而豈可語於城</span><br/>
<span class='tline' id='l39' data-llen='849:872'>　内哉且五榖者民之所資以養者也而稱其黍稷之</span><br/>
<span class='tline' id='l40' data-llen='872:895'>　盛則其民猶為勤力似有嘆羡之意與言蔓草荆榛</span><br/>
<span class='tline' id='l41' data-llen='895:918'>　者不同矣其必秦得岐周之後務本力農周大夫出</span><br/>
<span class='tline' id='l42' data-llen='918:941'>　過其地而見之知秦地廣民勤將以富强雄天下而</span><br/>
<span class='tline' id='l43' data-llen='941:967'><a onclick="displayPageImage('KR1c0036', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='967:977'>　傷周室之不競乎</span><br/>
<span class='tline' id='l45' data-llen='977:1000'>彼黍離離彼稷之苖行邁靡靡中心摇摇知我者謂我</span><br/>
<span class='tline' id='l46' data-llen='1000:1025'>心憂不知我者謂我何求悠悠蒼天此何人哉<span class='krp-note'>賦/也</span></span><br/>
<span class='tline' id='l47' data-llen='1025:1048'>　彼指秦而言離離言其實之垂也黍稷詳見七月字</span><br/>
<span class='tline' id='l48' data-llen='1048:1071'>　義黍實稷苖非同時可見蓋嘆其黍稷之盛耳邁行</span><br/>
<span class='tline' id='l49' data-llen='1071:1094'>　及逺也靡靡猶蘇蘇氣索之貌心憂謂憂王室不競</span><br/>
<span class='tline' id='l50' data-llen='1094:1117'>　之出於心也何求疑其為名也此者對彼而言指周</span><br/>
<span class='tline' id='l51' data-llen='1117:1133'>　王也呼天而嘆之無所望之辭也</span><br/>
<span class='tline' id='l52' data-llen='1133:1159'><a onclick="displayPageImage('KR1c0036', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1159:1182'>○彼黍離離彼稷之穗行邁靡靡中心如醉知我者謂</span><br/>
<span class='tline' id='l54' data-llen='1182:1208'>我心憂不知我者謂我何求悠悠蒼天此何人哉<span class='krp-note'>賦/也</span></span><br/>
<span class='tline' id='l55' data-llen='1208:1231'>　穗秀而成穗也不但吐華曰秀而已蓋秀雖未實然</span><br/>
<span class='tline' id='l56' data-llen='1231:1247'>　亦有穗矣如醉者昏而不知之意</span><br/>
<span class='tline' id='l57' data-llen='1247:1270'>○彼黍離離彼稷之實行邁靡靡中心如噎知我者謂</span><br/>
<span class='tline' id='l58' data-llen='1270:1296'>我心憂不知我者謂我何求悠悠蒼天此何人哉<span class='krp-note'>賦/也</span></span><br/>
<span class='tline' id='l59' data-llen='1296:1319'>　噎食窒也如噎而氣逆不通也○苖而穗穗而實雖</span><br/>
<span class='tline' id='l60' data-llen='1319:1342'>　亦有序取於叶韻以嘆稷之盛故總以配於黍之離</span><br/>
<span class='tline' id='l61' data-llen='1342:1368'><a onclick="displayPageImage('KR1c0036', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1368:1385'>　離非以行役之乆前後所見如此也</span><br/>
<span class='tline' id='l63' data-llen='1385:1397'>　　　黍稷三章章十句</span><br/>
<span class='tline' id='l64' data-llen='1397:1403'>君子于役</span><br/>
<span class='tline' id='l65' data-llen='1403:1426'>　經㫖曰婦人以其夫乆役於外未有歸期而思念之</span><br/>
<span class='tline' id='l66' data-llen='1426:1433'>　故作此詩</span><br/>
<span class='tline' id='l67' data-llen='1433:1456'>君子于役不知其期曷至哉雞棲于塒日之夕矣羊牛</span><br/>
<span class='tline' id='l68' data-llen='1456:1474'>下來君子于役如之何勿思<span class='krp-note'>賦/也</span></span><br/>
<span class='tline' id='l69' data-llen='1474:1497'>　君子婦人目其夫也曷至哉當與下章曷其有佸意</span><br/>
<span class='tline' id='l70' data-llen='1497:1523'><a onclick="displayPageImage('KR1c0036', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1523:1546'>　同鄭氏以為何時當來至是也鑿墻而棲曰塒日夕</span><br/>
<span class='tline' id='l72' data-llen='1546:1569'>　則羊先歸而牛次之思者思其夫之乆而不得歸也</span><br/>
<span class='tline' id='l73' data-llen='1569:1592'>○君子于役不日不月曷其有佸雞棲于桀日之夕矣</span><br/>
<span class='tline' id='l74' data-llen='1592:1611'>羊牛下括君子于役苟無飢渇<span class='krp-note'>賦/也</span></span><br/>
<span class='tline' id='l75' data-llen='1611:1634'>　佸㑹桀杙括至也苟無飢渇言苟且以免於飢渇而</span><br/>
<span class='tline' id='l76' data-llen='1634:1657'>　不甘於飲食見其思之深也○日夕而雞棲牛羊下</span><br/>
<span class='tline' id='l77' data-llen='1657:1680'>　言物皆有休息之期也君子行役無休息之期而婦</span><br/>
<span class='tline' id='l78' data-llen='1680:1697'>　人能切於思念甘心食貧豈易得哉</span><br/>
<span class='tline' id='l79' data-llen='1697:1723'><a onclick="displayPageImage('KR1c0036', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1723:1737'>　　　君子于役二章章八句</span><br/>
<span class='tline' id='l81' data-llen='1737:1743'>君子陽陽</span><br/>
<span class='tline' id='l82' data-llen='1743:1766'>　經㫖曰君子遭亂世欲全身逺害招其友隱於禄仕</span><br/>
<span class='tline' id='l83' data-llen='1766:1781'>　而為伶官其友樂而作此詩也</span><br/>
<span class='tline' id='l84' data-llen='1781:1804'>君子陽陽左執簧右招我由房其樂只且<span class='krp-note'>賦/也</span></span><br/>
<span class='tline' id='l85' data-llen='1804:1827'>　陽陽自得其氣充也我者君子之友自謂也房者作</span><br/>
<span class='tline' id='l86' data-llen='1827:1846'>　樂之處國君有房中之樂則以樂音言也</span><br/>
<span class='tline' id='l87' data-llen='1846:1877'>○君子陶陶左執翿右招我由敖其樂只且<span class='krp-note'>賦/也</span>○<span class='krp-note'>放平/聲</span></span><br/>
<span class='tline' id='l88' data-llen='1877:1903'><a onclick="displayPageImage('KR1c0036', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1903:1926'>　陶陶自如其情暢也敖者燕舞之位則以樂舞言也</span><br/>
<span class='tline' id='l90' data-llen='1926:1940'>　　　君子陽陽二章章四句</span><br/>
<span class='tline' id='l91' data-llen='1940:1945'>揚之水</span><br/>
<span class='tline' id='l92' data-llen='1945:1968'>　經㫖曰舊說平王以申國近楚數被侵伐而申平王</span><br/>
<span class='tline' id='l93' data-llen='1968:1991'>　之母家也遣畿内之民戍之而戌者怨思故作此詩</span><br/>
<span class='tline' id='l94' data-llen='1991:2014'>　今觀采芭詩宣王時楚已强盛但命方叔徂征而蠻</span><br/>
<span class='tline' id='l95' data-llen='2014:2037'>　荆來威迄于平王楚猶未敢為患直至桓王十年蔡</span><br/>
<span class='tline' id='l96' data-llen='2037:2060'>　侯鄭伯㑹於鄧而始懼楚事在左傳桓公二年則此</span><br/>
<span class='tline' id='l97' data-llen='2060:2086'><a onclick="displayPageImage('KR1c0036', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2086:2109'>　時楚始為患而申與甫許皆與鄧相隣之國且近於</span><br/>
<span class='tline' id='l99' data-llen='2109:2132'>　周遣兵往戍理宜有之但不當為平王事耳至謂申</span><br/>
<span class='tline' id='l100' data-llen='2132:2155'>　為平王母家而戍之則尤臆說矣集傳序申侯與犬</span><br/>
<span class='tline' id='l101' data-llen='2155:2178'>　戎攻宗周弑幽王之事而責平王忘親釋怨之罪此</span><br/>
<span class='tline' id='l102' data-llen='2178:2197'>　信舊說之過也辯見春秋私考隱公元年</span><br/>
<span class='tline' id='l103' data-llen='2197:2224'>揚之水不流束薪<span class='krp-note'>興/也</span>彼其之子不與我戍申懐哉懐哉</span><br/>
<span class='tline' id='l104' data-llen='2224:2251'>曷月予還歸哉<span class='krp-note'>興/意</span>○<span class='krp-note'>其音記後凡/言彼其並同</span></span><br/>
<span class='tline' id='l105' data-llen='2251:2274'>　揚悠揚水緩流貎喻王綱之弛束薪喻諸侯之羣聚</span><br/>
<span class='tline' id='l106' data-llen='2274:2300'><a onclick="displayPageImage('KR1c0036', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2300:2323'>　為黨而以之水興之子不流興不與也其語辭申姜</span><br/>
<span class='tline' id='l108' data-llen='2323:2346'>　姓國本在南陽府宛縣今之南陽縣也至宣王時遷</span><br/>
<span class='tline' id='l109' data-llen='2346:2369'>　謝在南陽郡棘陽東北百里今汝寧府之信陽州也</span><br/>
<span class='tline' id='l110' data-llen='2369:2396'>○揚之水不流束楚<span class='krp-note'>興/也</span>彼其之子不與我戍甫懐哉懐</span><br/>
<span class='tline' id='l111' data-llen='2396:2410'>哉曷月予還歸哉<span class='krp-note'>興/意</span></span><br/>
<span class='tline' id='l112' data-llen='2410:2435'>　甫亦姜姓國在今汝寧府新蔡縣界本穆王時吕侯之國</span><br/>
<span class='tline' id='l113' data-llen='2435:2460'>　不知何時改吕為甫耳甫與申即崧髙生甫及申之國也</span><br/>
<span class='tline' id='l114' data-llen='2460:2487'>○揚之水不流束蒲<span class='krp-note'>興/也</span>彼其之子不與我戍許懐哉懐</span><br/>
<span class='tline' id='l115' data-llen='2487:2513'><a onclick="displayPageImage('KR1c0036', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2513:2527'>哉曷月予還歸哉<span class='krp-note'>興/意</span></span><br/>
<span class='tline' id='l117' data-llen='2527:2550'>　蒲草也許亦姜姓國在今開封府許州○薪楚蒲皆</span><br/>
<span class='tline' id='l118' data-llen='2550:2573'>　以易致之物言而束則難動矣歐陽氏曰揚之水其</span><br/>
<span class='tline' id='l119' data-llen='2573:2596'>　力弱不能流於束薪猶東周政衰不能召發諸侯獨</span><br/>
<span class='tline' id='l120' data-llen='2596:2619'>　使周人逺戌乆而不得代爾彼其之子周人謂他諸</span><br/>
<span class='tline' id='l121' data-llen='2619:2641'>　侯國人之當戌者也曷月還歸者乆而不得代也</span><br/>
<span class='tline' id='l122' data-llen='2641:2654'>　　　揚之水三章章六句</span><br/>
<span class='tline' id='l123' data-llen='2654:2660'>中谷有蓷</span><br/>
<span class='tline' id='l124' data-llen='2660:2686'><a onclick="displayPageImage('KR1c0036', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2686:2709'>　經㫖曰凶年饑饉室家相棄婦人悲嘆而自述此詩</span><br/>
<span class='tline' id='l126' data-llen='2709:2732'>　也小序以為閔周周誠可閔但婦人作詩之時何暇</span><br/>
<span class='tline' id='l127' data-llen='2732:2741'>　有閔周之念乎</span><br/>
<span class='tline' id='l128' data-llen='2741:2768'>中谷有蓷暵其乾矣<span class='krp-note'>興/也</span>有女仳離嘅其嘆矣嘅其嘆矣</span><br/>
<span class='tline' id='l129' data-llen='2768:2788'>遇人之艱難矣<span class='krp-note'>興/意</span>○<span class='krp-note'>乾音/干</span></span><br/>
<span class='tline' id='l130' data-llen='2788:2811'>　蓷充蔚也葉似萑方莖白華華生節間又名益母草</span><br/>
<span class='tline' id='l131' data-llen='2811:2834'>　婦人資此以治産難故即以起興暵燥也谷中濕地</span><br/>
<span class='tline' id='l132' data-llen='2834:2857'>　蓷宜乆生者也暵其乾者謂乾者先旱以興饑饉則</span><br/>
<span class='tline' id='l133' data-llen='2857:2883'><a onclick="displayPageImage('KR1c0036', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2883:2902'>　貧者先悴也仳别也嘅嘆聲人指夫而言</span><br/>
<span class='tline' id='l135' data-llen='2902:2929'>○中谷有蓷暵其脩矣<span class='krp-note'>興/也</span>有女仳離條其歗矣條其歗</span><br/>
<span class='tline' id='l136' data-llen='2929:2943'>矣遇人之不淑矣<span class='krp-note'>興/意</span></span><br/>
<span class='tline' id='l137' data-llen='2943:2966'>　脩長也高起之意言蓷之有力而高起者亦旱以興</span><br/>
<span class='tline' id='l138' data-llen='2966:2989'>　饑饉乆則粗給者亦乏絶矣條聲長貌歗與嘯同解</span><br/>
<span class='tline' id='l139' data-llen='2989:3002'>　見江有汜不淑以嵗歉言</span><br/>
<span class='tline' id='l140' data-llen='3002:3029'>○中谷有蓷暵其濕矣<span class='krp-note'>興/也</span>有女仳離啜其泣矣啜其泣</span><br/>
<span class='tline' id='l141' data-llen='3029:3041'>矣何嗟及矣<span class='krp-note'>興/意</span></span><br/>
<span class='tline' id='l142' data-llen='3041:3067'><a onclick="displayPageImage('KR1c0036', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3067:3090'>　暵其濕者謂下濕之地亦旱以興饑饉之甚雖可生</span><br/>
<span class='tline' id='l144' data-llen='3090:3113'>　者亦不免也啜泣而縮氣也何嗟及謂雖嗟亦無及</span><br/>
<span class='tline' id='l145' data-llen='3113:3136'>　於事也○婦人為夫所棄畧無怨懟之辭但歸於饑</span><br/>
<span class='tline' id='l146' data-llen='3136:3159'>　饉不能相養而已蓋諒其夫之不得已也其必能安</span><br/>
<span class='tline' id='l147' data-llen='3159:3182'>　於義命之正者歟范氏處義曰歗甚於嘆泣甚於歗</span><br/>
<span class='tline' id='l148' data-llen='3182:3196'>　　　中谷有蓷三章章六句</span><br/>
<span class='tline' id='l149' data-llen='3196:3200'>兎爰</span><br/>
<span class='tline' id='l150' data-llen='3200:3223'>　經㫖曰周道衰㣲政刑紊亂君子語及時事易觸禍</span><br/>
<span class='tline' id='l151' data-llen='3223:3249'><a onclick="displayPageImage('KR1c0036', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3249:3262'>　機故欲自晦而作此詩也</span><br/>
<span class='tline' id='l153' data-llen='3262:3289'>有兎爰爰雉離于羅<span class='krp-note'>比/也</span>我生之初尚無為我生之後逄</span><br/>
<span class='tline' id='l154' data-llen='3289:3303'>此百罹尚寐無吪<span class='krp-note'>賦/也</span></span><br/>
<span class='tline' id='l155' data-llen='3303:3326'>　爰爰緩意兎性狡而自適以比小人得意也鳥網為</span><br/>
<span class='tline' id='l156' data-llen='3326:3349'>　羅雉性耿介而罹羅以比君子觸禍也我生之初謂</span><br/>
<span class='tline' id='l157' data-llen='3349:3372'>　初生時猶及盛世也無為謂天下治而無事可為也</span><br/>
<span class='tline' id='l158' data-llen='3372:3395'>　及世亂多事則憂危百集矣罹遭也謂遭憂也吪動</span><br/>
<span class='tline' id='l159' data-llen='3395:3411'>　也謂動即觸禍不如寐而不動也</span><br/>
<span class='tline' id='l160' data-llen='3411:3437'><a onclick="displayPageImage('KR1c0036', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3437:3464'>○有兎爰爰雉離于罦<span class='krp-note'>比/也</span>我生之初尚無造我生之後</span><br/>
<span class='tline' id='l162' data-llen='3464:3479'>逄此百憂尚寐無覺<span class='krp-note'>賦/也</span></span><br/>
<span class='tline' id='l163' data-llen='3479:3502'>　罦爾雅謂之罿今之翻車也可以掩兎無造謂天下</span><br/>
<span class='tline' id='l164' data-llen='3502:3511'>　無待於造作也</span><br/>
<span class='tline' id='l165' data-llen='3511:3538'>○有兎爰爰雉離于罿<span class='krp-note'>比/也</span>我生之初尚無庸我生之後</span><br/>
<span class='tline' id='l166' data-llen='3538:3553'>逄此百凶尚寐無聰<span class='krp-note'>賦/也</span></span><br/>
<span class='tline' id='l167' data-llen='3553:3576'>　罿即罦也庸用謂天下無待於用意也○黄東發曰</span><br/>
<span class='tline' id='l168' data-llen='3576:3599'>　寤則憂寐則不知故欲無吪無覺無聰付世亂於不</span><br/>
<span class='tline' id='l169' data-llen='3599:3626'><a onclick="displayPageImage('KR1c0036', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3626:3641'>　知耳近世釋以為欲死者過也</span><br/>
<span class='tline' id='l171' data-llen='3641:3653'>　　　兎爰三章章七句</span><br/>
<span class='tline' id='l172' data-llen='3653:3657'>葛藟</span><br/>
<span class='tline' id='l173' data-llen='3657:3680'>　經㫖曰序謂刺平王棄其九族本無所據集傳謂世</span><br/>
<span class='tline' id='l174' data-llen='3680:3699'>　衰民㪚有去其宗族而流離失所者得之</span><br/>
<span class='tline' id='l175' data-llen='3699:3726'>緜緜葛藟在河之滸<span class='krp-note'>興/也</span>終逺兄弟謂他人父謂他人父</span><br/>
<span class='tline' id='l176' data-llen='3726:3737'>亦莫我顧<span class='krp-note'>興/意</span></span><br/>
<span class='tline' id='l177' data-llen='3737:3752'>　緜緜長而不絶之貌岸上曰滸</span><br/>
<span class='tline' id='l178' data-llen='3752:3779'><a onclick="displayPageImage('KR1c0036', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3779:3806'>○緜緜葛藟在河之涘<span class='krp-note'>興/也</span>終逺兄弟謂他人母謂他人</span><br/>
<span class='tline' id='l180' data-llen='3806:3818'>母亦莫我有<span class='krp-note'>興/意</span></span><br/>
<span class='tline' id='l181' data-llen='3818:3825'>　水涯曰涘</span><br/>
<span class='tline' id='l182' data-llen='3825:3852'>○緜緜葛藟在河之漘<span class='krp-note'>興/也</span>終逺兄弟謂他人昆謂他人</span><br/>
<span class='tline' id='l183' data-llen='3852:3864'>昆亦莫我聞<span class='krp-note'>興/意</span></span><br/>
<span class='tline' id='l184' data-llen='3864:3887'>　夷上洒下曰漘昆兄也○葛藟必生於山谷丘野之</span><br/>
<span class='tline' id='l185' data-llen='3887:3910'>　地延蔓於草木條枚之上今生於河滸水涯不得其</span><br/>
<span class='tline' id='l186' data-llen='3910:3933'>　地猶人去其親族而流離失所人莫親焉如葛藟之</span><br/>
<span class='tline' id='l187' data-llen='3933:3960'><a onclick="displayPageImage('KR1c0036', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3960:3973'>　不能附本根也故以起興</span><br/>
<span class='tline' id='l189' data-llen='3973:3985'>　　　葛藟三章章六句</span><br/>
<span class='tline' id='l190' data-llen='3985:3989'>采葛</span><br/>
<span class='tline' id='l191' data-llen='3989:4008'>　經㫖曰此婦人淫奔之詩也集傳得之矣</span><br/>
<span class='tline' id='l192' data-llen='4008:4027'>彼采葛兮一日不見如三月兮<span class='krp-note'>賦/也</span></span><br/>
<span class='tline' id='l193' data-llen='4027:4049'>　彼指男子而言蓋與女所私者采葛以為絺綌也</span><br/>
<span class='tline' id='l194' data-llen='4049:4069'>○彼采蕭兮一日不見如三秋兮<span class='krp-note'>賦/也</span></span><br/>
<span class='tline' id='l195' data-llen='4069:4092'>　蕭爾雅謂之蕭萩即蒿也莖可作燭有香氣采蕭以</span><br/>
<span class='tline' id='l196' data-llen='4092:4119'><a onclick="displayPageImage('KR1c0036', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4119:4142'>　備熏爇舊說祭則焫以報氣恐非民間之祭所得為</span><br/>
<span class='tline' id='l198' data-llen='4142:4146'>　也</span><br/>
<span class='tline' id='l199' data-llen='4146:4166'>○彼采艾兮一日不見如三嵗兮<span class='krp-note'>賦/也</span></span><br/>
<span class='tline' id='l200' data-llen='4166:4189'>　艾艾蒿乾之可炙采艾以療疾病○男子本與女子</span><br/>
<span class='tline' id='l201' data-llen='4189:4212'>　相滛託以采此三物而來故女子指其人而自言思</span><br/>
<span class='tline' id='l202' data-llen='4212:4221'>　之深切如此也</span><br/>
<span class='tline' id='l203' data-llen='4221:4233'>　　　采葛三章章三句</span><br/>
<span class='tline' id='l204' data-llen='4233:4237'>大車</span><br/>
<span class='tline' id='l205' data-llen='4237:4264'><a onclick="displayPageImage('KR1c0036', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4264:4287'>　經㫖曰此詩必妻為其夫所棄而誓死不嫁其後夫</span><br/>
<span class='tline' id='l207' data-llen='4287:4310'>　服毳衣乗大車以出而妻望見之故作此詩舊說以</span><br/>
<span class='tline' id='l208' data-llen='4310:4333'>　為男女淫奔而女畏大夫不敢則其詩當以所思之</span><br/>
<span class='tline' id='l209' data-llen='4333:4356'>　男為主而曰畏我大夫如將仲子畏我父母之例今</span><br/>
<span class='tline' id='l210' data-llen='4356:4379'>　以大車起語而終之以死則同穴之言其語意所重</span><br/>
<span class='tline' id='l211' data-llen='4379:4402'>　全在夫妻乃以屬之淫奔之女不惟文義之失而使</span><br/>
<span class='tline' id='l212' data-llen='4402:4421'>　貞婦之志不白於後世豈不害教之甚哉</span><br/>
<span class='tline' id='l213' data-llen='4421:4444'>大車檻檻毳衣如菼豈不爾思畏子不敢<span class='krp-note'>賦/也</span></span><br/>
<span class='tline' id='l214' data-llen='4444:4471'><a onclick="displayPageImage('KR1c0036', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4471:4494'>　大車者平地任載之牛車與小雅大車同蓋民間之</span><br/>
<span class='tline' id='l216' data-llen='4494:4517'>　所常用而非貴者之乗車也檻車輢在輿兩旁望之</span><br/>
<span class='tline' id='l217' data-llen='4517:4540'>　如檻也毳獸細毛以之為布即褐也舊說以毳為毳</span><br/>
<span class='tline' id='l218' data-llen='4540:4563'>　冕之毳豈有服毳冕之服而乗大車者乎此必農家</span><br/>
<span class='tline' id='l219' data-llen='4563:4586'>　之富者耳菼詳見碩人字義如菼者色青如菼也爾</span><br/>
<span class='tline' id='l220' data-llen='4586:4609'>　與子皆指乗車者即其夫也不敢者畏其怒而不敢</span><br/>
<span class='tline' id='l221' data-llen='4609:4614'>　近也</span><br/>
<span class='tline' id='l222' data-llen='4614:4638'>○大車啍啍毳衣如璊豈不爾思畏子不奔<span class='krp-note'>賦/也</span></span><br/>
<span class='tline' id='l223' data-llen='4638:4665'><a onclick="displayPageImage('KR1c0036', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4665:4688'>　啍啍厚重聲璊與虋同即生民之糜而爾雅謂之赤</span><br/>
<span class='tline' id='l225' data-llen='4688:4711'>　苖者也義見說文上章言青此又言赤者蓋色在青</span><br/>
<span class='tline' id='l226' data-llen='4711:4722'>　赤之間也奔往從也</span><br/>
<span class='tline' id='l227' data-llen='4722:4746'>○榖則異室死則同穴謂予不信有如皦日<span class='krp-note'>賦/也</span></span><br/>
<span class='tline' id='l228' data-llen='4746:4769'>　榖生穴壙皦白也有如皦日誓辭也○婦人見棄誓</span><br/>
<span class='tline' id='l229' data-llen='4769:4785'>　死終身而無怨言不賢而能之乎</span><br/>
<span class='tline' id='l230' data-llen='4785:4797'>　　　大車三章章四句</span><br/>
<span class='tline' id='l231' data-llen='4797:4803'>丘中有麻</span><br/>
<span class='tline' id='l232' data-llen='4803:4830'><a onclick="displayPageImage('KR1c0036', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4830:4853'>　經㫖曰周之賢人隱居田園而於丘中殖麻麥果實</span><br/>
<span class='tline' id='l234' data-llen='4853:4876'>　以生國人思之而冀其來仕也故作此詩但序以為</span><br/>
<span class='tline' id='l235' data-llen='4876:4886'>　莊王時詩則鑿矣</span><br/>
<span class='tline' id='l236' data-llen='4886:4910'>丘中有麻彼留子嗟彼留子嗟將其來施施<span class='krp-note'>賦/也</span></span><br/>
<span class='tline' id='l237' data-llen='4910:4933'>　留為田園之樂所留也子嗟賢人之字也將者望之</span><br/>
<span class='tline' id='l238' data-llen='4933:4956'>　之辭施施徐行貌蘇氏曰民思其賢而冀其徐來以</span><br/>
<span class='tline' id='l239' data-llen='4956:4962'>　從我也</span><br/>
<span class='tline' id='l240' data-llen='4962:4986'>○丘中有麥彼留子國彼留子國將其來食<span class='krp-note'>賦/也</span></span><br/>
<span class='tline' id='l241' data-llen='4986:5013'><a onclick="displayPageImage('KR1c0036', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5013:5036'>　子國亦賢人之字也毛傳以子國為子嗟父則歐陽</span><br/>
<span class='tline' id='l243' data-llen='5036:5059'>　氏既辯其無據矣食食禄也蘇氏曰庶㡬肯來從我</span><br/>
<span class='tline' id='l244' data-llen='5059:5064'>　食也</span><br/>
<span class='tline' id='l245' data-llen='5064:5088'>○丘中有李彼留之子彼留之子貽我佩玖<span class='krp-note'>賦/也</span></span><br/>
<span class='tline' id='l246' data-llen='5088:5111'>　之子通指前二人也子嗟子國皆在田園則可見賢</span><br/>
<span class='tline' id='l247' data-llen='5111:5135'>　人之見棄者多矣佩玖所佩之玉也詳見木𤓰字義</span><br/>
<span class='tline' id='l248' data-llen='5135:5158'>　以喻善道欲其以善道來遺我也遺善道則福及於</span><br/>
<span class='tline' id='l249' data-llen='5158:5163'>　民矣</span><br/>
<span class='tline' id='l250' data-llen='5163:5190'><a onclick="displayPageImage('KR1c0036', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5190:5204'>　　　丘中有麻三章章四句</span><br/>
<span class='tline' id='l252' data-llen='5204:5207'>　</span><br/>
<span class='tline' id='l253' data-llen='5207:5210'>　</span><br/>
<span class='tline' id='l254' data-llen='5210:5213'>　</span><br/>
<span class='tline' id='l255' data-llen='5213:5216'>　</span><br/>
<span class='tline' id='l256' data-llen='5216:5219'>　</span><br/>
<span class='tline' id='l257' data-llen='5219:5222'>　</span><br/>
<span class='tline' id='l258' data-llen='5222:5233'>　詩說觧頥正釋卷六</span><br/>
</p>
<p><br/>
</p>
  </div>
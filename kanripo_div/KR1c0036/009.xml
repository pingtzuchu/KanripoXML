<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0036', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　詩說解頥正釋卷七　　　　明　季本　撰</span><br/>
<span class='tline' id='l10' data-llen='212:215'>鄭</span><br/>
<span class='tline' id='l11' data-llen='215:238'>　鄭國名本姬姓周厲王子宣王母弟桓公友之後也</span><br/>
<span class='tline' id='l12' data-llen='238:261'>　宣王封友於鄭是為畿内咸林之地即今陜西西安</span><br/>
<span class='tline' id='l13' data-llen='261:284'>　府華州城北古鄭城幽王無道友為司徒遷其民於</span><br/>
<span class='tline' id='l14' data-llen='284:307'>　虢檜之間死犬戎難其子武公定平王於東都亦為</span><br/>
<span class='tline' id='l15' data-llen='307:330'>　司徒因得其地遂國于檜都焉在濟西洛東河南潁</span><br/>
<span class='tline' id='l16' data-llen='330:356'><a onclick="displayPageImage('KR1c0036', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='356:379'>　北四水間今為河南開封府鈞州新鄭縣史記以為</span><br/>
<span class='tline' id='l18' data-llen='379:402'>　桓公懼王室多難將逃死洛東虢檜之君見其用事</span><br/>
<span class='tline' id='l19' data-llen='402:425'>　分獻十邑則桓公賢君也豈有懐二心而先謀自利</span><br/>
<span class='tline' id='l20' data-llen='425:448'>　邪且畿内之地非可以封諸侯者虢即左傳虢叔死</span><br/>
<span class='tline' id='l21' data-llen='448:471'>　焉之虢檜則與之相鄰而國皆已滅意者友之初封</span><br/>
<span class='tline' id='l22' data-llen='471:494'>　本以王子食采畿内而檜都之遷則因其有功而徙</span><br/>
<span class='tline' id='l23' data-llen='494:517'>　封也然則所取虢檜之地蓋國已先滅而以與桓公</span><br/>
<span class='tline' id='l24' data-llen='517:540'>　耳先王封國以其有功非以懿親鄭武公以桓公故</span><br/>
<span class='tline' id='l25' data-llen='540:566'><a onclick="displayPageImage('KR1c0036', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='566:589'>　而得封鄭亦猶伯禽以周公故而得封魯也詳見春</span><br/>
<span class='tline' id='l27' data-llen='589:612'>　秋私考隱公元年鄭之所載多淫風孔子所謂惡鄭</span><br/>
<span class='tline' id='l28' data-llen='612:635'>　聲之亂雅樂者也樂記言衛文侯聽鄭衛之音則不</span><br/>
<span class='tline' id='l29' data-llen='635:658'>　知倦蓋鄭衛皆淫風而鄭為尤甚故孔子尤惡之今</span><br/>
<span class='tline' id='l30' data-llen='658:672'>　之所列豈聖人所刪之舊哉</span><br/>
<span class='tline' id='l31' data-llen='672:676'>緇衣</span><br/>
<span class='tline' id='l32' data-llen='676:699'>　經㫖曰此國君好賢之詩其必鄭武公為諸侯時事</span><br/>
<span class='tline' id='l33' data-llen='699:722'>　歟舊説鄭武公父子為周司徒善於其職國人宜之</span><br/>
<span class='tline' id='l34' data-llen='722:748'><a onclick="displayPageImage('KR1c0036', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='748:771'>　故美其德則周人所作當屬王風不當為鄭風也且</span><br/>
<span class='tline' id='l36' data-llen='771:794'>　改衣適舘授粲豈國人所得施於貴卿者邪若謂周</span><br/>
<span class='tline' id='l37' data-llen='794:817'>　王以此待武公則武公入相在平王時平王亦昏主</span><br/>
<span class='tline' id='l38' data-llen='817:840'>　豈能好賢之無已如此詩乎故好賢者鄭武公也而</span><br/>
<span class='tline' id='l39' data-llen='840:858'>　改衣適舘授粲則言其好賢之實事也</span><br/>
<span class='tline' id='l40' data-llen='858:881'>緇衣之宜兮敝予又改為兮適子之舘兮還予授子之</span><br/>
<span class='tline' id='l41' data-llen='881:890'>粲兮<span class='krp-note'>賦/也</span></span><br/>
<span class='tline' id='l42' data-llen='890:913'>　緇黒色緇衣卿大夫朝退而居私朝之服也以布為</span><br/>
<span class='tline' id='l43' data-llen='913:939'><a onclick="displayPageImage('KR1c0036', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='939:962'>　之宜稱其服也舘即其私朝所直之廬也詳見羔羊</span><br/>
<span class='tline' id='l45' data-llen='962:985'>　羔裘字義還謂人君親造其廬而返也粲粟治之精</span><br/>
<span class='tline' id='l46' data-llen='985:996'>　者謂以白米為飯也</span><br/>
<span class='tline' id='l47' data-llen='996:1019'>○緇衣之好兮敝予又改造兮適子之舘兮還予授子</span><br/>
<span class='tline' id='l48' data-llen='1019:1029'>之粲兮<span class='krp-note'>賦/也</span></span><br/>
<span class='tline' id='l49' data-llen='1029:1040'>　好亦謂德與服稱也</span><br/>
<span class='tline' id='l50' data-llen='1040:1063'>○緇衣之蓆兮敝予又改作兮適子之舘兮還予授子</span><br/>
<span class='tline' id='l51' data-llen='1063:1073'>之粲兮<span class='krp-note'>賦/也</span></span><br/>
<span class='tline' id='l52' data-llen='1073:1099'><a onclick="displayPageImage('KR1c0036', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1099:1114'>　蓆安貼之意亦謂其德之稱也</span><br/>
<span class='tline' id='l54' data-llen='1114:1126'>　　　緇衣三章章四句</span><br/>
<span class='tline' id='l55' data-llen='1126:1149'>　　　　記曰好賢如緇衣蓋謂此詩也當於其情之</span><br/>
<span class='tline' id='l56' data-llen='1149:1160'>　　　　真切處求之</span><br/>
<span class='tline' id='l57' data-llen='1160:1165'>將仲子</span><br/>
<span class='tline' id='l58' data-llen='1165:1188'>　經㫖曰舊說以仲為蔡仲而謂其不當與莊公誅叔</span><br/>
<span class='tline' id='l59' data-llen='1188:1211'>　段之謀詩人之閔叔段未知其得正與否然以詩意</span><br/>
<span class='tline' id='l60' data-llen='1211:1234'>　求之則謂武姜為母可也而武公已死安得併言父</span><br/>
<span class='tline' id='l61' data-llen='1234:1260'><a onclick="displayPageImage('KR1c0036', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1260:1283'>　邪且曰可懐則非所以語祭仲也此蓋女子私其所</span><br/>
<span class='tline' id='l63' data-llen='1283:1305'>　私者之言耳集傳獨取夾漈鄭氏淫奔之說得之</span><br/>
<span class='tline' id='l64' data-llen='1305:1309'>　矣</span><br/>
<span class='tline' id='l65' data-llen='1309:1333'>將仲子兮無踰我里無折我𣗳杞豈敢愛之畏我父母</span><br/>
<span class='tline' id='l66' data-llen='1333:1362'>仲可懐也父母之言亦可畏也<span class='krp-note'>賦/也</span>○<span class='krp-note'>折音舌/下章同</span></span><br/>
<span class='tline' id='l67' data-llen='1362:1385'>　將請也仲子男子之字也里里居本女子以其所居</span><br/>
<span class='tline' id='l68' data-llen='1385:1408'>　言非二十五家之里也謂之踰則亦有垣矣杞柳屬</span><br/>
<span class='tline' id='l69' data-llen='1408:1431'>　樹如柳葉麄而白色理㣲赤蓋其家所植以備器用</span><br/>
<span class='tline' id='l70' data-llen='1431:1457'><a onclick="displayPageImage('KR1c0036', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1457:1462'>　者也</span><br/>
<span class='tline' id='l72' data-llen='1462:1486'>○將仲子兮無踰我墻無折我𣗳桑豈敢愛之畏我諸</span><br/>
<span class='tline' id='l73' data-llen='1486:1506'>兄仲可懐也諸兄之言亦可畏也<span class='krp-note'>賦/也</span></span><br/>
<span class='tline' id='l74' data-llen='1506:1530'>　墻垣也即孟子所謂踰東家墻也古者𣗳墻下以桑</span><br/>
<span class='tline' id='l75' data-llen='1530:1554'>○將仲子兮無踰我園無折我𣗳檀豈敢愛之畏人之</span><br/>
<span class='tline' id='l76' data-llen='1554:1575'>多言仲可懐也人之多言亦可畏也<span class='krp-note'>賦/也</span></span><br/>
<span class='tline' id='l77' data-llen='1575:1598'>　園者里居之園也言踰則亦垣也檀皮青滑澤材彊</span><br/>
<span class='tline' id='l78' data-llen='1598:1621'>　韌可為車人指一家之人言○篇内言折謂踰墻而</span><br/>
<span class='tline' id='l79' data-llen='1621:1647'><a onclick="displayPageImage('KR1c0036', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1647:1670'>　壓折之非采折之折也畏者謂畏其責詈之言非愧</span><br/>
<span class='tline' id='l81' data-llen='1670:1693'>　恥之畏也其意惟在仲之可懐苟非踰墻折木則無</span><br/>
<span class='tline' id='l82' data-llen='1693:1707'>　不可從矣此所以為淫奔也</span><br/>
<span class='tline' id='l83' data-llen='1707:1720'>　　　將仲子三章章八句</span><br/>
<span class='tline' id='l84' data-llen='1720:1725'>叔于田</span><br/>
<span class='tline' id='l85' data-llen='1725:1748'>　經㫖曰叔段居京多才好勇能以私恩結人其在邑</span><br/>
<span class='tline' id='l86' data-llen='1748:1771'>　出田之際里巷之私黨皆媚悅而從之故詩人叙其</span><br/>
<span class='tline' id='l87' data-llen='1771:1789'>　事而賦之以見其得衆如此其㫖㣲矣</span><br/>
<span class='tline' id='l88' data-llen='1789:1815'><a onclick="displayPageImage('KR1c0036', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1815:1841'>叔于田巷無居人豈無居人不如叔也洵美且仁<span class='krp-note'>賦/也</span></span><br/>
<span class='tline' id='l90' data-llen='1841:1864'>　叔莊公弟共叔段也田取禽於田恐其害稼也美以</span><br/>
<span class='tline' id='l91' data-llen='1864:1887'>　其容貎之動人而言也仁以其賜予之惠人而言也</span><br/>
<span class='tline' id='l92' data-llen='1887:1909'>　巷非無人以其羙且仁而人從之田故無居人耳</span><br/>
<span class='tline' id='l93' data-llen='1909:1931'>○叔于狩巷無飲酒豈無飲酒不如叔也洵美且好</span><br/>
<span class='tline' id='l94' data-llen='1931:1939'>　<span class='krp-note'>賦/也</span></span><br/>
<span class='tline' id='l95' data-llen='1939:1962'>　狩者張羅守獸之名非以冬田為狩也詳見春秋私</span><br/>
<span class='tline' id='l96' data-llen='1962:1985'>　考桓公四年公狩于郎下好以酒飲人而其情好也</span><br/>
<span class='tline' id='l97' data-llen='1985:2011'><a onclick="displayPageImage('KR1c0036', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2011:2034'>　巷非無飲酒者叔羙而又以酒相好則巷中之飲酒</span><br/>
<span class='tline' id='l99' data-llen='2034:2043'>　者皆從之田耳</span><br/>
<span class='tline' id='l100' data-llen='2043:2065'>○叔適野巷無服馬豈無服馬不如叔也洵美且武</span><br/>
<span class='tline' id='l101' data-llen='2065:2073'>　<span class='krp-note'>賦/也</span></span><br/>
<span class='tline' id='l102' data-llen='2073:2096'>　服乗也武謂武力能招致人也美而且武故巷中之</span><br/>
<span class='tline' id='l103' data-llen='2096:2119'>　服馬者皆從之田而無其人耳○觀後二章之言可</span><br/>
<span class='tline' id='l104' data-llen='2119:2137'>　見段之居京惟以飲酒馳馬悦人心也</span><br/>
<span class='tline' id='l105' data-llen='2137:2150'>　　　叔于田三章章五句</span><br/>
<span class='tline' id='l106' data-llen='2150:2176'><a onclick="displayPageImage('KR1c0036', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2176:2182'>大叔于田</span><br/>
<span class='tline' id='l108' data-llen='2182:2205'>　經㫖曰兩叔于田篇名無異故加大字以别之然大</span><br/>
<span class='tline' id='l109' data-llen='2205:2228'>　之為義亦因田事本有大小而起也上篇叔于田田</span><br/>
<span class='tline' id='l110' data-llen='2228:2251'>　之小者也此篇叔于田田之大者也田之小者昆蟲</span><br/>
<span class='tline' id='l111' data-llen='2251:2274'>　已出不以火田但恐獸之害稼則隨時蒐索而已所</span><br/>
<span class='tline' id='l112' data-llen='2274:2297'>　用止以井邑之民非大合國人也田之大者君臣俱</span><br/>
<span class='tline' id='l113' data-llen='2297:2320'>　出合境同行蓋在農功既畢之後昆蟲既蟄之時也</span><br/>
<span class='tline' id='l114' data-llen='2320:2343'>　程子曰古者昆蟲蟄而後火田去莾翳以逐禽獸非</span><br/>
<span class='tline' id='l115' data-llen='2343:2369'><a onclick="displayPageImage('KR1c0036', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2369:2392'>　竭山林而焚之也此言火田乃在冬月而段之火烈</span><br/>
<span class='tline' id='l117' data-llen='2392:2415'>　具舉正冬田之事也而又以所暴之虎獻于公所則</span><br/>
<span class='tline' id='l118' data-llen='2415:2438'>　莊公亦在焉豳風七月所謂二之日其同載纉武功</span><br/>
<span class='tline' id='l119' data-llen='2438:2461'>　言私其豵獻豜于公即其事也以其大衆竭作故大</span><br/>
<span class='tline' id='l120' data-llen='2461:2484'>　田謂之同則田之大者乃以國事舉也然詩人不詠</span><br/>
<span class='tline' id='l121' data-llen='2484:2507'>　莊公而詠段者以段射御足力為國人之所愛也累</span><br/>
<span class='tline' id='l122' data-llen='2507:2530'>　言其田見段常以田狩習武而人歆羡之亂本之所</span><br/>
<span class='tline' id='l123' data-llen='2530:2553'>　在焉為段而發故皆譽段之辭然意則㣲婉含蓄甚</span><br/>
<span class='tline' id='l124' data-llen='2553:2579'><a onclick="displayPageImage('KR1c0036', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2579:2594'>　深黙而求之當自得於言外矣</span><br/>
<span class='tline' id='l126' data-llen='2594:2617'>叔于田乗乗馬執轡如組兩驂如舞叔在藪火烈具舉</span><br/>
<span class='tline' id='l127' data-llen='2617:2650'>襢裼暴虎獻于公所將叔無狃戒其傷女<span class='krp-note'>賦/也</span>○<span class='krp-note'>下乗字/去聲後</span></span><br/>
<span class='tline' id='l128' data-llen='2650:2673'><span class='krp-note'>凡車乗之乗並同上乗/字為乗之之乗則平聲</span></span><br/>
<span class='tline' id='l129' data-llen='2673:2696'>　藪澤也鄭之藪為圃田火焚而射也烈熾盛貌襢裼</span><br/>
<span class='tline' id='l130' data-llen='2696:2719'>　袒去外衣而見裼衣也暴空手摶獸也狃習也襢裼</span><br/>
<span class='tline' id='l131' data-llen='2719:2742'>　暴虎先言其有武力絶人之技也將請也戒其無狃</span><br/>
<span class='tline' id='l132' data-llen='2742:2753'>　見國人愛之之情也</span><br/>
<span class='tline' id='l133' data-llen='2753:2779'><a onclick="displayPageImage('KR1c0036', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2779:2802'>○叔于田乗乗黄兩服上襄兩驂鴈行叔在藪火烈具</span><br/>
<span class='tline' id='l135' data-llen='2802:2834'>揚叔善射忌又良御忌抑磬控忌抑縱送忌<span class='krp-note'>賦/也</span>○<span class='krp-note'>行音/杭後</span></span><br/>
<span class='tline' id='l136' data-llen='2834:2846'><span class='krp-note'>凡行列之/行並同</span></span><br/>
<span class='tline' id='l137' data-llen='2846:2869'>　揚起也忌抑皆語辭良亦善也騁馬曰磬止馬曰控</span><br/>
<span class='tline' id='l138' data-llen='2869:2892'>　舍㧞曰縱覆彇曰送射正所以田也但射以御行而</span><br/>
<span class='tline' id='l139' data-llen='2892:2914'>　段兼善其事故因上章如組如舞之能而併及之</span><br/>
<span class='tline' id='l140' data-llen='2914:2937'>○叔于田乗乗鴇兩服齊首兩驂如手叔在藪火烈具</span><br/>
<span class='tline' id='l141' data-llen='2937:2961'>阜叔馬慢忌叔發罕忌抑釋掤忌抑鬯弓忌<span class='krp-note'>賦/也</span></span><br/>
<span class='tline' id='l142' data-llen='2961:2987'><a onclick="displayPageImage('KR1c0036', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2987:3010'>　鴇當作鴇阜盛也馬行遲曰慢矢發希曰罕○此詩</span><br/>
<span class='tline' id='l144' data-llen='3010:3033'>　三章皆首以乗言以射者之獲禽必以御行而段本</span><br/>
<span class='tline' id='l145' data-llen='3033:3056'>　善射又兼善御故先以御言如組如舞正言其御之</span><br/>
<span class='tline' id='l146' data-llen='3056:3079'>　善也及上襄鴈行齊首如手則皆服習之意而統於</span><br/>
<span class='tline' id='l147' data-llen='3079:3102'>　善御之中矣繼之以火烈則舉火而田方可以翼獸</span><br/>
<span class='tline' id='l148' data-llen='3102:3125'>　而射也未射之時先矜才技暴虎獻公而人皆愛之</span><br/>
<span class='tline' id='l149' data-llen='3125:3148'>　戒其無狃此其多才得衆之騐也次言其善射而有</span><br/>
<span class='tline' id='l150' data-llen='3148:3171'>　御能正見段之多才也末言田畢射止之事又以見</span><br/>
<span class='tline' id='l151' data-llen='3171:3197'><a onclick="displayPageImage('KR1c0036', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3197:3210'>　其從容間暇衆所共安也</span><br/>
<span class='tline' id='l153' data-llen='3210:3224'>　　　大叔于田三章章十句</span><br/>
<span class='tline' id='l154' data-llen='3224:3228'>清人</span><br/>
<span class='tline' id='l155' data-llen='3228:3251'>　經㫖曰狄之入衛也患未廹鄭而鄭文公遣兵禦於</span><br/>
<span class='tline' id='l156' data-llen='3251:3274'>　河上乆而不召棄師之道也國人惜之而作此詩小</span><br/>
<span class='tline' id='l157' data-llen='3274:3297'>　序謂文公欲逺高克而使將兵禦狄則詩辭原無惡</span><br/>
<span class='tline' id='l158' data-llen='3297:3320'>　克之意及以春秋鄭棄其師觀之則書鄭者所重在</span><br/>
<span class='tline' id='l159' data-llen='3320:3342'>　國也安得歸罪於克哉辯見春秋私考閔公二年</span><br/>
<span class='tline' id='l160' data-llen='3342:3368'><a onclick="displayPageImage('KR1c0036', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3368:3400'>清人在彭駟介旁旁二矛重英河上乎翺翔<span class='krp-note'>賦/也</span>○<span class='krp-note'>重直/龍反</span></span><br/>
<span class='tline' id='l162' data-llen='3400:3413'><span class='krp-note'>後凡重倍/之重並同</span></span><br/>
<span class='tline' id='l163' data-llen='3413:3435'>　清衛地按水經註朝歌以南暨清水土地平衍悉</span><br/>
<span class='tline' id='l164' data-llen='3435:3458'>　牧野矣今淇縣界清水合淇水入衛近牧野處即其</span><br/>
<span class='tline' id='l165' data-llen='3458:3482'>　地也本在河北鄭𤣥誤謂清為高克所帥衆之邑而</span><br/>
<span class='tline' id='l166' data-llen='3482:3505'>　水經註亦以中牟之清陽亭當之則在河南矣彭衛</span><br/>
<span class='tline' id='l167' data-llen='3505:3528'>　邑之在河北者也介甲也駟介四馬而被甲也旁旁</span><br/>
<span class='tline' id='l168' data-llen='3528:3551'>　者旁出無常之意蓋言其行之旁午也鳥緩飛曰翺</span><br/>
<span class='tline' id='l169' data-llen='3551:3578'><a onclick="displayPageImage('KR1c0036', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3578:3598'>　布翅而盤回曰翔言其游衍如鳥之翺翔也</span><br/>
<span class='tline' id='l171' data-llen='3598:3623'>○清人在消駟介麃麃二矛重喬河上乎逍遥<span class='krp-note'>賦/也</span></span><br/>
<span class='tline' id='l172' data-llen='3623:3646'>　消亦衛地之在河北者也麃麃本取獸疾走為義與</span><br/>
<span class='tline' id='l173' data-llen='3646:3669'>　吉日儦儦同載驅儦儦雖從立人皆行疾之意而此</span><br/>
<span class='tline' id='l174' data-llen='3669:3689'>　則以師衆疾行為戱也逍遥行樂逺遊之意</span><br/>
<span class='tline' id='l175' data-llen='3689:3713'>○清人在軸駟介陶陶左旋右抽中軍作好<span class='krp-note'>賦/也</span></span><br/>
<span class='tline' id='l176' data-llen='3713:3736'>　軸亦衛邑之在河北者也陶陶樂而自適之貎左謂</span><br/>
<span class='tline' id='l177' data-llen='3736:3759'>　御者旋還車也右謂主擊刺者抽㧞刃也中軍將軍</span><br/>
<span class='tline' id='l178' data-llen='3759:3786'><a onclick="displayPageImage('KR1c0036', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3786:3809'>　在中也好謂容好也○狄患先及於衛則清人宜當</span><br/>
<span class='tline' id='l180' data-llen='3809:3832'>　其衝今但南避於彭消軸近河之邑未見狄之追逐</span><br/>
<span class='tline' id='l181' data-llen='3832:3855'>　則其患尚未遽能渡河至鄭也苐遣一旅至河更畨</span><br/>
<span class='tline' id='l182' data-llen='3855:3878'>　偵伺待有警急而後大發車徒未為晚也今乃盡以</span><br/>
<span class='tline' id='l183' data-llen='3878:3901'>　其師次于河上使之翺翔逍遥遊嬉閒暇而御車之</span><br/>
<span class='tline' id='l184' data-llen='3901:3924'>　在左者則習旋車主刺之在右者則習抽刃為將之</span><br/>
<span class='tline' id='l185' data-llen='3924:3947'>　居中者則為容好而已皆未嘗實有所用也此豈恤</span><br/>
<span class='tline' id='l186' data-llen='3947:3954'>　師之道哉</span><br/>
<span class='tline' id='l187' data-llen='3954:3981'><a onclick="displayPageImage('KR1c0036', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3981:3993'>　　　清人三章章四句</span><br/>
<span class='tline' id='l189' data-llen='3993:3997'>羔裘</span><br/>
<span class='tline' id='l190' data-llen='3997:4020'>　經㫖曰集傳謂美大夫之辭而不知其所指者得之</span><br/>
<span class='tline' id='l191' data-llen='4020:4043'>　但辯說以為子皮子産之徒可以當此則詩意所稱</span><br/>
<span class='tline' id='l192' data-llen='4043:4064'>　乃德足潤身之士必非政事之偏長者可及耳</span><br/>
<span class='tline' id='l193' data-llen='4064:4092'>羔裘如濡<span class='krp-note'>興/也</span>洵直且侯彼其之子舍命不渝<span class='krp-note'>興/意</span></span><br/>
<span class='tline' id='l194' data-llen='4092:4115'>　羔裘詳見唐風羔裘字義渝變也直者心無回曲也</span><br/>
<span class='tline' id='l195' data-llen='4115:4138'>　侯者順理之意舊說訓美蓋本韓詩然以羔裘如濡</span><br/>
<span class='tline' id='l196' data-llen='4138:4165'><a onclick="displayPageImage('KR1c0036', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4165:4188'>　推之則如濡者潤澤也與後章彦之為美者相侵不</span><br/>
<span class='tline' id='l198' data-llen='4188:4211'>　若以順訓之蓋侯有中順之義以順應如濡於義為</span><br/>
<span class='tline' id='l199' data-llen='4211:4234'>　近耳舍命不渝謂其安天命之正而不變也此言其</span><br/>
<span class='tline' id='l200' data-llen='4234:4243'>　心之能順理也</span><br/>
<span class='tline' id='l201' data-llen='4243:4272'>○羔裘豹飾<span class='krp-note'>興/也</span>孔武有力彼其之子邦之司直<span class='krp-note'>興/意</span></span><br/>
<span class='tline' id='l202' data-llen='4272:4295'>　豹詳見韓奕字義飾縁袖也司主也直直道也主直</span><br/>
<span class='tline' id='l203' data-llen='4295:4318'>　非强有力者不能也民之具瞻故以邦言此言其守</span><br/>
<span class='tline' id='l204' data-llen='4318:4335'>　之有定力也定力本上章不渝之意</span><br/>
<span class='tline' id='l205' data-llen='4335:4362'><a onclick="displayPageImage('KR1c0036', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4362:4391'>○羔裘晏兮<span class='krp-note'>興/也</span>三英粲兮彼其之子邦之彦兮<span class='krp-note'>興/意</span></span><br/>
<span class='tline' id='l207' data-llen='4391:4414'>　晏鮮盛也三以三德言知仁勇是也舊說以剛克柔</span><br/>
<span class='tline' id='l208' data-llen='4414:4437'>　克正直為三德者誤言彼書文意矣英者英華之發</span><br/>
<span class='tline' id='l209' data-llen='4437:4460'>　於外也粲者光輝粲然也彦美也美在其中而暢於</span><br/>
<span class='tline' id='l210' data-llen='4460:4483'>　四肢發於事業之意○此詩三章以大夫服羔裘故</span><br/>
<span class='tline' id='l211' data-llen='4483:4506'>　皆以羔裘起興洵直且侯孔武有力三英粲兮應興</span><br/>
<span class='tline' id='l212' data-llen='4506:4529'>　之言謂人之德當如是也蓋羔裘所以如濡者貴於</span><br/>
<span class='tline' id='l213' data-llen='4529:4552'>　德之洵直且侯也所以豹飾者貴於德之孔武有力</span><br/>
<span class='tline' id='l214' data-llen='4552:4579'><a onclick="displayPageImage('KR1c0036', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4579:4602'>　也所以晏兮者貴於德之三英粲兮也皆泛以德言</span><br/>
<span class='tline' id='l216' data-llen='4602:4625'>　彼其之子則正指大夫之有此德者矣君子之德在</span><br/>
<span class='tline' id='l217' data-llen='4625:4648'>　心則居之以正理在官則主之以定力而光輝之發</span><br/>
<span class='tline' id='l218' data-llen='4648:4671'>　則為事業其言之序如此則德足以彰身而民仰之</span><br/>
<span class='tline' id='l219' data-llen='4671:4681'>　斯於羔裘為稱矣</span><br/>
<span class='tline' id='l220' data-llen='4681:4693'>　　　羔裘三章章四句</span><br/>
<span class='tline' id='l221' data-llen='4693:4698'>遵大路</span><br/>
<span class='tline' id='l222' data-llen='4698:4721'>　經㫖曰淫婦因所私者别去而於大路中留之之詩</span><br/>
<span class='tline' id='l223' data-llen='4721:4748'><a onclick="displayPageImage('KR1c0036', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4748:4771'>　也或以為棄婦之迫詞則婦既棄去夫又豈肯出至</span><br/>
<span class='tline' id='l225' data-llen='4771:4784'>　大路送之而為婦所擥乎</span><br/>
<span class='tline' id='l226' data-llen='4784:4815'>遵大路兮摻執子之袪兮無我惡兮不寁故也<span class='krp-note'>賦/也</span>○<span class='krp-note'>惡/烏</span></span><br/>
<span class='tline' id='l227' data-llen='4815:4830'><span class='krp-note'>路反後凡憎/惡之惡並同</span></span><br/>
<span class='tline' id='l228' data-llen='4830:4843'>　摻擥也寁速言絶之速也</span><br/>
<span class='tline' id='l229' data-llen='4843:4869'>○遵大路兮摻執子之手兮無我魗兮不寁好也<span class='krp-note'>賦/也</span></span><br/>
<span class='tline' id='l230' data-llen='4869:4875'>　魗醜也</span><br/>
<span class='tline' id='l231' data-llen='4875:4888'>　　　遵大路二章章四句</span><br/>
<span class='tline' id='l232' data-llen='4888:4915'><a onclick="displayPageImage('KR1c0036', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4915:4921'>女曰雞鳴</span><br/>
<span class='tline' id='l234' data-llen='4921:4944'>　經㫖曰賢妻能警夫以勤樂夫以善而又輔之親賢</span><br/>
<span class='tline' id='l235' data-llen='4944:4957'>　故詩人述其言而羙之也</span><br/>
<span class='tline' id='l236' data-llen='4957:4980'>女曰雞鳴士曰昧旦子興視夜明星有爛將翺將翔弋</span><br/>
<span class='tline' id='l237' data-llen='4980:4990'>鳬與鴈<span class='krp-note'>賦/也</span></span><br/>
<span class='tline' id='l238' data-llen='4990:5013'>　昧晦旦明將旦而晦明之交也明星啓明之星先日</span><br/>
<span class='tline' id='l239' data-llen='5013:5036'>　而出者即曉星也弋繳射也鳬水鳥如鴨青色背上</span><br/>
<span class='tline' id='l240' data-llen='5036:5059'>　有文此賢婦警戒其夫以勤生也始雖述夫婦相問</span><br/>
<span class='tline' id='l241' data-llen='5059:5086'><a onclick="displayPageImage('KR1c0036', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5086:5101'>　答之言而大意則歸重於婦耳</span><br/>
<span class='tline' id='l243' data-llen='5101:5124'>○弋言加之與子宜之宜言飲酒與子偕老琴瑟在御</span><br/>
<span class='tline' id='l244' data-llen='5124:5135'>莫不静好<span class='krp-note'>賦/也</span></span><br/>
<span class='tline' id='l245' data-llen='5135:5158'>　加中也史記所謂以弱弓㣲繳加諸鳬鴈之上是也</span><br/>
<span class='tline' id='l246' data-llen='5158:5181'>　宜和其所宜内則所謂牛宜稌羊宜黍豕宜稷犬宜</span><br/>
<span class='tline' id='l247' data-llen='5181:5204'>　梁鴈宜麥魚宜苽之類此言賢妻能宜夫而相和樂</span><br/>
<span class='tline' id='l248' data-llen='5204:5222'>　也飲酒而琴瑟静好其樂而不滛如此</span><br/>
<span class='tline' id='l249' data-llen='5222:5245'>○知子之來之雜佩以贈之知子之順之雜佩以問之</span><br/>
<span class='tline' id='l250' data-llen='5245:5272'><a onclick="displayPageImage('KR1c0036', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5272:5289'>知子之好之雜佩以報之<span class='krp-note'>賦/也</span></span><br/>
<span class='tline' id='l252' data-llen='5289:5312'>　雜佩者以常佩之物言藍田吕氏所謂觽燧鍼管凡</span><br/>
<span class='tline' id='l253' data-llen='5312:5335'>　可佩者是也來謂夫所招來而新至者則贈送之順</span><br/>
<span class='tline' id='l254' data-llen='5335:5358'>　謂與夫和順而不可踈者則問遺之好謂與夫結好</span><br/>
<span class='tline' id='l255' data-llen='5358:5381'>　而來加禮者則報答之皆以雜佩不吝於解也此則</span><br/>
<span class='tline' id='l256' data-llen='5381:5392'>　欲其親賢以成德也</span><br/>
<span class='tline' id='l257' data-llen='5392:5406'>　　　女曰雞鳴三章章六句</span><br/>
<span class='tline' id='l258' data-llen='5406:5412'>有女同車</span><br/>
<span class='tline' id='l259' data-llen='5412:5439'><a onclick="displayPageImage('KR1c0036', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5439:5462'>　經㫖曰舊說鄭人刺忽不昏於齊辯說既詳辯之蓋</span><br/>
<span class='tline' id='l261' data-llen='5462:5485'>　忽本無救齊有功請妻辭昏之事乃後儒之所附㑹</span><br/>
<span class='tline' id='l262' data-llen='5485:5508'>　愚亦詳辯於春秋私考桓公十年戰即及十一年忽</span><br/>
<span class='tline' id='l263' data-llen='5508:5531'>　奔衛矣若集傳以為淫奔之詩則篇中畧無狎邪之</span><br/>
<span class='tline' id='l264' data-llen='5531:5554'>　語又似不然焉竊意此詩蓋國君始娶夫人妾媵同</span><br/>
<span class='tline' id='l265' data-llen='5554:5577'>　時俱至而一娶之中惟夫人為獨賢故詩人稱其德</span><br/>
<span class='tline' id='l266' data-llen='5577:5584'>　而羙之耳</span><br/>
<span class='tline' id='l267' data-llen='5584:5607'>有女同車顔如舜華將翺將翔佩玉瓊琚彼美孟姜洵</span><br/>
<span class='tline' id='l268' data-llen='5607:5634'><a onclick="displayPageImage('KR1c0036', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5634:5644'>美且都<span class='krp-note'>賦/也</span></span><br/>
<span class='tline' id='l270' data-llen='5644:5668'>　同車以姪娣之從嫁者言舜木槿也𣗳如李其華朝</span><br/>
<span class='tline' id='l271' data-llen='5668:5691'>　生暮落取瞬之義者也將者將下車而行也翺翔者</span><br/>
<span class='tline' id='l272' data-llen='5691:5714'>　詳審周旋之貎此句已起孟姜矣美以色言孟姜指</span><br/>
<span class='tline' id='l273' data-llen='5714:5737'>　嫡夫人也都者邑人所聚之處義取於聚言其德之</span><br/>
<span class='tline' id='l274' data-llen='5737:5742'>　聚也</span><br/>
<span class='tline' id='l275' data-llen='5742:5765'>○有女同行顔如舜英將翺將翔佩玉將將彼美孟姜</span><br/>
<span class='tline' id='l276' data-llen='5765:5786'>德音不忘<span class='krp-note'>賦/也</span>○<span class='krp-note'>將將之/將音鏘</span></span><br/>
<span class='tline' id='l277' data-llen='5786:5813'><a onclick="displayPageImage('KR1c0036', 'WYG', '009-16a' );" name="009-16a" class="pb">[009-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5813:5836'>　同行錢氏以為同以車行是也英謂華之英發也將</span><br/>
<span class='tline' id='l279' data-llen='5836:5859'>　將衆集聲德音不忘謂其賢聲乆而不可忘也○此</span><br/>
<span class='tline' id='l280' data-llen='5859:5882'>　詩言國君娶妻始至妾媵同車以行其色皆異於常</span><br/>
<span class='tline' id='l281' data-llen='5882:5905'>　但舜華非長乆之容則不若嫡夫人之美而有德也</span><br/>
<span class='tline' id='l282' data-llen='5905:5928'>　方將翺翔而節以佩玉則行有度矣此其德聚於身</span><br/>
<span class='tline' id='l283' data-llen='5928:5948'>　而賢聲可乆夫豈徒有其色者可得而同哉</span><br/>
<span class='tline' id='l284' data-llen='5948:5962'>　　　有女同車二章章六句</span><br/>
<span class='tline' id='l285' data-llen='5962:5968'>山有扶蘇</span><br/>
<span class='tline' id='l286' data-llen='5968:5995'><a onclick="displayPageImage('KR1c0036', 'WYG', '009-16b' );" name="009-16b" class="pb">[009-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5995:6018'>　經㫖曰此詩或據魯詩之傳以為鄭靈公棄其世臣</span><br/>
<span class='tline' id='l288' data-llen='6018:6041'>　而任狂狡大夫憂之而作夫魯詩絶傳已乆不知其</span><br/>
<span class='tline' id='l289' data-llen='6041:6064'>　㪚見於何書但謂狂狡為鄭靈公時人則據春秋傳</span><br/>
<span class='tline' id='l290' data-llen='6064:6087'>　宣公二年大棘之戰宋狂狡賂鄭鄭獲狂狡而為說</span><br/>
<span class='tline' id='l291' data-llen='6087:6110'>　也此尚鄭穆公事明年穆公卒而靈公嗣不半載而</span><br/>
<span class='tline' id='l292' data-llen='6110:6133'>　為公子歸生所弑蓋實歸生之謀而假手於公子宋</span><br/>
<span class='tline' id='l293' data-llen='6133:6156'>　者也則歸生當國而公子宋輔之事權屬焉豈宋囚</span><br/>
<span class='tline' id='l294' data-llen='6156:6179'>　狂狡之所能與而靈公在位日淺即已被弑何遽能</span><br/>
<span class='tline' id='l295' data-llen='6179:6206'><a onclick="displayPageImage('KR1c0036', 'WYG', '009-17a' );" name="009-17a" class="pb">[009-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6206:6229'>　用狂狡哉且狂狡一小人耳其惡必不至如歸生與</span><br/>
<span class='tline' id='l297' data-llen='6229:6252'>　宋之甚大夫不責歸生與宋而區區於咎狂狡此非</span><br/>
<span class='tline' id='l298' data-llen='6252:6275'>　公論而孔子豈得録之蓋不過因小序所美非羙之</span><br/>
<span class='tline' id='l299' data-llen='6275:6298'>　說而附㑹之耳夫謂所美非美理本可通但以為刺</span><br/>
<span class='tline' id='l300' data-llen='6298:6321'>　忽則鑿矣况以歸於靈公則尤為不可通乎今定為</span><br/>
<span class='tline' id='l301' data-llen='6321:6344'>　國君不用賢臣而刺之之詩故集傳淫女戱其所私</span><br/>
<span class='tline' id='l302' data-llen='6344:6353'>　之說亦無取焉</span><br/>
<span class='tline' id='l303' data-llen='6353:6381'>山有扶蘇隰有荷華<span class='krp-note'>興/也</span>不見子都乃見狂且<span class='krp-note'>興/意</span></span><br/>
<span class='tline' id='l304' data-llen='6381:6408'><a onclick="displayPageImage('KR1c0036', 'WYG', '009-17b' );" name="009-17b" class="pb">[009-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6408:6431'>　扶蘇扶胥小木也荷華芙蕖也菡蓞之已發者子都</span><br/>
<span class='tline' id='l306' data-llen='6431:6454'>　古之美男子借以為賢人之喻狂謂狂縱指小人也</span><br/>
<span class='tline' id='l307' data-llen='6454:6483'>○山有橋松隰有游龍<span class='krp-note'>興/也</span>不見子充乃見狡童<span class='krp-note'>興/意</span></span><br/>
<span class='tline' id='l308' data-llen='6483:6506'>　橋與南有喬木之喬同游枝葉放縱也龍紅草也一</span><br/>
<span class='tline' id='l309' data-llen='6506:6529'>　名馬蓼葉大而色白生水澤中高丈餘子充亦古之</span><br/>
<span class='tline' id='l310' data-llen='6529:6552'>　美男子與子都同故借以為賢人之喻狡謂奸狡指</span><br/>
<span class='tline' id='l311' data-llen='6552:6575'>　小人也○扶蘇木之非美者也荷華華之美者也橋</span><br/>
<span class='tline' id='l312' data-llen='6575:6598'>　松木之美者也游龍草之非美者也山以顯位言隰</span><br/>
<span class='tline' id='l313' data-llen='6598:6625'><a onclick="displayPageImage('KR1c0036', 'WYG', '009-18a' );" name="009-18a" class="pb">[009-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6625:6648'>　以庶位言或生於山或生於隰雖地有崇卑而或美</span><br/>
<span class='tline' id='l315' data-llen='6648:6671'>　或惡卑高異陳亦未嘗盡無賢者也今舉朝之中不</span><br/>
<span class='tline' id='l316' data-llen='6671:6694'>　見一賢者而皆小人也隰併荷華而無之山併橋松</span><br/>
<span class='tline' id='l317' data-llen='6694:6717'>　而無之亦如子都子充之姣而世人不見也豈不重</span><br/>
<span class='tline' id='l318' data-llen='6717:6723'>　有傷哉</span><br/>
<span class='tline' id='l319' data-llen='6723:6737'>　　　山有扶蘇二章章四句</span><br/>
<span class='tline' id='l320' data-llen='6737:6741'>蘀兮</span><br/>
<span class='tline' id='l321' data-llen='6741:6764'>　經㫖曰國亂將傾諸大臣莫能任事而小臣願忠於</span><br/>
<span class='tline' id='l322' data-llen='6764:6791'><a onclick="displayPageImage('KR1c0036', 'WYG', '009-18b' );" name="009-18b" class="pb">[009-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6791:6814'>　國故作此詩然非刺忽也若集傳以為淫詞則恐未</span><br/>
<span class='tline' id='l324' data-llen='6814:6820'>　必然耳</span><br/>
<span class='tline' id='l325' data-llen='6820:6855'>蘀兮蘀兮風其吹女<span class='krp-note'>興/也</span>叔兮伯兮倡予和女<span class='krp-note'>興/意</span>○<span class='krp-note'>和音/賀</span></span><br/>
<span class='tline' id='l326' data-llen='6855:6878'>　蘀槁葉未辭柯者也叔伯指諸大臣而言吹女之女</span><br/>
<span class='tline' id='l327' data-llen='6878:6890'>　指蘀和女之女指叔伯</span><br/>
<span class='tline' id='l328' data-llen='6890:6925'>○蘀兮蘀兮風其漂女<span class='krp-note'>興/也</span>叔兮伯兮倡予要女<span class='krp-note'>興/意</span>○<span class='krp-note'>要/平</span></span><br/>
<span class='tline' id='l329' data-llen='6925:6931'><span class='krp-note'>聲/</span></span><br/>
<span class='tline' id='l330' data-llen='6931:6954'>　要要與共成國事也○木槁則其蘀懼風風至而隕</span><br/>
<span class='tline' id='l331' data-llen='6954:6981'><a onclick="displayPageImage('KR1c0036', 'WYG', '009-19a' );" name="009-19a" class="pb">[009-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6981:7004'>　猶民離則其國懼亂亂至而亡故以起興言諸大臣</span><br/>
<span class='tline' id='l333' data-llen='7004:7027'>　無有任事而倡之者倡則我將和之不患於無輔也</span><br/>
<span class='tline' id='l334' data-llen='7027:7039'>　　　蘀兮二章章四句</span><br/>
<span class='tline' id='l335' data-llen='7039:7043'>狡童</span><br/>
<span class='tline' id='l336' data-llen='7043:7066'>　經㫖曰奸人圖事誣上行私朝堂之上不使賢臣與</span><br/>
<span class='tline' id='l337' data-llen='7066:7089'>　謀共食而賢臣憂其誤國食息不安故作是詩也蓋</span><br/>
<span class='tline' id='l338' data-llen='7089:7100'>　非刺忽亦非戱淫也</span><br/>
<span class='tline' id='l339' data-llen='7100:7126'>彼狡童兮不與我言兮維子之故使我不能餐兮<span class='krp-note'>賦/也</span></span><br/>
<span class='tline' id='l340' data-llen='7126:7153'><a onclick="displayPageImage('KR1c0036', 'WYG', '009-19b' );" name="009-19b" class="pb">[009-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7153:7163'>　狡童指奸臣而言</span><br/>
<span class='tline' id='l342' data-llen='7163:7190'>○彼狡童兮不與我食兮維子之故使我不能息兮<span class='krp-note'>賦/也</span></span><br/>
<span class='tline' id='l343' data-llen='7190:7202'>　食謂朝堂共謀而食也</span><br/>
<span class='tline' id='l344' data-llen='7202:7214'>　　　狡童二章章四句</span><br/>
<span class='tline' id='l345' data-llen='7214:7218'>褰裳</span><br/>
<span class='tline' id='l346' data-llen='7218:7241'>　經㫖曰此滛女語其所私而謔之也舊說皆以為望</span><br/>
<span class='tline' id='l347' data-llen='7241:7264'>　大國之正已蓋亦自忽言也則褰棠之語狂童之云</span><br/>
<span class='tline' id='l348' data-llen='7264:7278'>　豈所以望大國正已之言哉</span><br/>
<span class='tline' id='l349' data-llen='7278:7305'><a onclick="displayPageImage('KR1c0036', 'WYG', '009-20a' );" name="009-20a" class="pb">[009-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7305:7328'>子惠思我褰裳渉溱子不我思豈無他人狂童之狂也</span><br/>
<span class='tline' id='l351' data-llen='7328:7336'>且<span class='krp-note'>賦/也</span></span><br/>
<span class='tline' id='l352' data-llen='7336:7351'>　溱鄭水名指所私之男子而言</span><br/>
<span class='tline' id='l353' data-llen='7351:7374'>○子惠思我褰裳渉洧子不我思豈無他士狂童之狂</span><br/>
<span class='tline' id='l354' data-llen='7374:7383'>也且<span class='krp-note'>賦/也</span></span><br/>
<span class='tline' id='l355' data-llen='7383:7406'>　洧亦鄭水名至鄭下與溱合流而入潁士未娶者之</span><br/>
<span class='tline' id='l356' data-llen='7406:7416'>　稱他士猶他人也</span><br/>
<span class='tline' id='l357' data-llen='7416:7428'>　　　褰裳二章章五句</span><br/>
<span class='tline' id='l358' data-llen='7428:7455'><a onclick="displayPageImage('KR1c0036', 'WYG', '009-20b' );" name="009-20b" class="pb">[009-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7455:7458'>丰</span><br/>
<span class='tline' id='l360' data-llen='7458:7481'>　經㫖曰此淫風也女子與人私期而不得專向既而</span><br/>
<span class='tline' id='l361' data-llen='7481:7504'>　悔之則謂不拘何人而嫁之亦得免於求者之衆也</span><br/>
<span class='tline' id='l362' data-llen='7504:7525'>子之丰兮俟我乎巷兮悔予不送兮<span class='krp-note'>賦/也</span></span><br/>
<span class='tline' id='l363' data-llen='7525:7538'>　丰豐滿也巷門外之巷也</span><br/>
<span class='tline' id='l364' data-llen='7538:7560'>○子之昌兮俟我乎堂兮悔予不將兮<span class='krp-note'>賦/也</span></span><br/>
<span class='tline' id='l365' data-llen='7560:7583'>　昌盛壯貎堂門塾之堂也詳見絲衣字義堂進乎巷</span><br/>
<span class='tline' id='l366' data-llen='7583:7597'>　矣内外有人而不得見女也</span><br/>
<span class='tline' id='l367' data-llen='7597:7624'><a onclick="displayPageImage('KR1c0036', 'WYG', '009-21a' );" name="009-21a" class="pb">[009-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7624:7648'>○衣錦褧衣裳錦褧裳叔兮伯兮駕予與行<span class='krp-note'>賦/也</span></span><br/>
<span class='tline' id='l369' data-llen='7648:7671'>　錦錦布錦而加褧庶人妻嫁時之服或叔或伯但駕</span><br/>
<span class='tline' id='l370' data-llen='7671:7694'>　車來迎即與同行不拘何人也此因上章之悔而言</span><br/>
<span class='tline' id='l371' data-llen='7694:7712'>　不拘何人嫁之亦得免於多人之求也</span><br/>
<span class='tline' id='l372' data-llen='7712:7736'>○裳錦褧裳衣錦褧衣叔兮伯兮駕予與歸<span class='krp-note'>賦/也</span></span><br/>
<span class='tline' id='l373' data-llen='7736:7747'>　歸即之子于歸之歸</span><br/>
<span class='tline' id='l374' data-llen='7747:7765'>　　　丰四章二章章三句二章章四句</span><br/>
<span class='tline' id='l375' data-llen='7765:7771'>東門之墠</span><br/>
<span class='tline' id='l376' data-llen='7771:7798'><a onclick="displayPageImage('KR1c0036', 'WYG', '009-21b' );" name="009-21b" class="pb">[009-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7798:7821'>　經㫖曰此女子淫奔之詩也或以唐棣之華翩其反</span><br/>
<span class='tline' id='l378' data-llen='7821:7844'>　而豈不爾思室是逺而四句當為此篇首章之脫簡</span><br/>
<span class='tline' id='l379' data-llen='7844:7867'>　而謂之王者棄賢大夫風之之詩則唐棣四句文雖</span><br/>
<span class='tline' id='l380' data-llen='7867:7890'>　相近而唐棣之與東門各為起語室逺之與室邇亦</span><br/>
<span class='tline' id='l381' data-llen='7890:7913'>　各異情不得合而為一也以為大夫風之則篇内所</span><br/>
<span class='tline' id='l382' data-llen='7913:7931'>　云思者思何人邪牽强難通當從舊說</span><br/>
<span class='tline' id='l383' data-llen='7931:7954'>東門之墠茹藘在阪其室則邇其人甚逺<span class='krp-note'>賦/也</span></span><br/>
<span class='tline' id='l384' data-llen='7954:7977'>　東門城東門也墠除地去草之名茹藘茅蒐也一名</span><br/>
<span class='tline' id='l385' data-llen='7977:8004'><a onclick="displayPageImage('KR1c0036', 'WYG', '009-22a' );" name="009-22a" class="pb">[009-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8004:8027'>　茜即今蒨草可以染絳陂者曰阪男子所居在東門</span><br/>
<span class='tline' id='l387' data-llen='8027:8050'>　之外女必與之相近欲奔未遂故以其人為甚逺耳</span><br/>
<span class='tline' id='l388' data-llen='8050:8074'>○東門之栗有踐家室豈不爾思子不我即<span class='krp-note'>賦/也</span></span><br/>
<span class='tline' id='l389' data-llen='8074:8097'>　栗樹之生於路上者踐行列貎女欲奔而未得望男</span><br/>
<span class='tline' id='l390' data-llen='8097:8120'>　之就已也觀有踐家室之言則女之居必與男相近</span><br/>
<span class='tline' id='l391' data-llen='8120:8124'>　矣</span><br/>
<span class='tline' id='l392' data-llen='8124:8138'>　　　東門之墠二章章四句</span><br/>
<span class='tline' id='l393' data-llen='8138:8142'>風雨</span><br/>
<span class='tline' id='l394' data-llen='8142:8169'><a onclick="displayPageImage('KR1c0036', 'WYG', '009-22b' );" name="009-22b" class="pb">[009-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8169:8192'>　經㫖曰亂世而得一君子如一陽復於窮隂之下憂</span><br/>
<span class='tline' id='l396' data-llen='8192:8215'>　時者之所幸見也故作此詩辯說謂此詩之詞輕佻</span><br/>
<span class='tline' id='l397' data-llen='8215:8226'>　狎䁥則未見其然也</span><br/>
<span class='tline' id='l398' data-llen='8226:8254'>風雨凄凄雞鳴喈喈<span class='krp-note'>興/也</span>既見君子云胡不夷<span class='krp-note'>興/意</span></span><br/>
<span class='tline' id='l399' data-llen='8254:8277'>　華谷嚴氏曰風雨凄凄然寒凉雞猶守時而鳴喈喈</span><br/>
<span class='tline' id='l400' data-llen='8277:8300'>　然其聲之和興君子雖居亂世不改變其節度我得</span><br/>
<span class='tline' id='l401' data-llen='8300:8317'>　見此人則其心豈不坦然而平夷哉</span><br/>
<span class='tline' id='l402' data-llen='8317:8346'>○風雨瀟瀟雞鳴膠膠<span class='krp-note'>興/也</span>既見君子云胡不瘳<span class='krp-note'>興/意</span></span><br/>
<span class='tline' id='l403' data-llen='8346:8373'><a onclick="displayPageImage('KR1c0036', 'WYG', '009-23a' );" name="009-23a" class="pb">[009-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8373:8393'>　瀟瀟風雨聲膠膠鳴聲相交之意瘳病愈也</span><br/>
<span class='tline' id='l405' data-llen='8393:8422'>○風雨如晦雞鳴不已<span class='krp-note'>興/也</span>既見君子云胡不喜<span class='krp-note'>興/意</span></span><br/>
<span class='tline' id='l406' data-llen='8422:8445'>　華谷嚴氏曰晝而如晦風雨之甚而雞晝鳴不已也</span><br/>
<span class='tline' id='l407' data-llen='8445:8457'>　　　風雨三章章四句</span><br/>
<span class='tline' id='l408' data-llen='8457:8461'>子衿</span><br/>
<span class='tline' id='l409' data-llen='8461:8484'>　經㫖曰此女子淫奔而思男子之詩也舊說以為刺</span><br/>
<span class='tline' id='l410' data-llen='8484:8500'>　學校之廢則末章不能不强解矣</span><br/>
<span class='tline' id='l411' data-llen='8500:8524'>青青子衿悠悠我心縱我不往子寧不嗣音<span class='krp-note'>賦/也</span></span><br/>
<span class='tline' id='l412' data-llen='8524:8551'><a onclick="displayPageImage('KR1c0036', 'WYG', '009-23b' );" name="009-23b" class="pb">[009-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8551:8574'>　青青純縁之色具父母衣純以青衿領也此淫女望</span><br/>
<span class='tline' id='l414' data-llen='8574:8585'>　男子之常通音問也</span><br/>
<span class='tline' id='l415' data-llen='8585:8609'>○青青子佩悠悠我思縱我不往子寧不來<span class='krp-note'>賦/也</span></span><br/>
<span class='tline' id='l416' data-llen='8609:8632'>　青青組綬之色佩佩玉也此淫女望男子之來就也</span><br/>
<span class='tline' id='l417' data-llen='8632:8663'>○挑兮逹兮在城闕兮一日不見如三月兮<span class='krp-note'>賦/也</span>○<span class='krp-note'>逹音/撻</span></span><br/>
<span class='tline' id='l418' data-llen='8663:8686'>　挑輕儇跳躍貎逹放恣也挑逹而登城上之高闕言</span><br/>
<span class='tline' id='l419' data-llen='8686:8709'>　男子好遊而不來也一日不見如三月兮思之甚也</span><br/>
<span class='tline' id='l420' data-llen='8709:8721'>　　　子衿三章章四句</span><br/>
<span class='tline' id='l421' data-llen='8721:8748'><a onclick="displayPageImage('KR1c0036', 'WYG', '009-24a' );" name="009-24a" class="pb">[009-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8748:8753'>揚之水</span><br/>
<span class='tline' id='l423' data-llen='8753:8776'>　經㫖曰懦弱之夫為妻所侮故作是詩以開導其妻</span><br/>
<span class='tline' id='l424' data-llen='8776:8786'>　使知親親之情也</span><br/>
<span class='tline' id='l425' data-llen='8786:8813'>揚之水不流束楚<span class='krp-note'>比/也</span>終鮮兄弟維予與女無信人之言</span><br/>
<span class='tline' id='l426' data-llen='8813:8824'>人實迋女<span class='krp-note'>賦/也</span></span><br/>
<span class='tline' id='l427' data-llen='8824:8847'>　此以水緩不流束縛之楚比己之弱蓋妻本從夫宜</span><br/>
<span class='tline' id='l428' data-llen='8847:8870'>　為夫制如楚之束也别無兄弟而止有夫妻二人則</span><br/>
<span class='tline' id='l429' data-llen='8870:8893'>　情宜親而不可相侮之意也當時必有離間其夫於</span><br/>
<span class='tline' id='l430' data-llen='8893:8920'><a onclick="displayPageImage('KR1c0036', 'WYG', '009-24b' );" name="009-24b" class="pb">[009-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8920:8933'>　妻者故欲其無信人言也</span><br/>
<span class='tline' id='l432' data-llen='8933:8960'>○揚之水不流束薪<span class='krp-note'>比/也</span>終鮮兄弟維予二人無信人之</span><br/>
<span class='tline' id='l433' data-llen='8960:8972'>言人實不信<span class='krp-note'>賦/也</span></span><br/>
<span class='tline' id='l434' data-llen='8972:8995'>　不信則非真有親愛之心者故以迋言相間也○此</span><br/>
<span class='tline' id='l435' data-llen='8995:9012'>　詩詞意懇切聞之者必有所感動矣</span><br/>
<span class='tline' id='l436' data-llen='9012:9025'>　　　揚之水二章章六句</span><br/>
<span class='tline' id='l437' data-llen='9025:9031'>出其東門</span><br/>
<span class='tline' id='l438' data-llen='9031:9054'>　經㫖曰世方淫亂夫能自親其妻雖見淫俗之女不</span><br/>
<span class='tline' id='l439' data-llen='9054:9081'><a onclick="displayPageImage('KR1c0036', 'WYG', '009-25a' );" name="009-25a" class="pb">[009-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9081:9096'>　為所動心不失正可以為難矣</span><br/>
<span class='tline' id='l441' data-llen='9096:9119'>出其東門有女如雲雖則如雲匪我思存縞衣綦巾聊</span><br/>
<span class='tline' id='l442' data-llen='9119:9129'>樂我員<span class='krp-note'>賦/也</span></span><br/>
<span class='tline' id='l443' data-llen='9129:9152'>　鄭之東門必淫女所聚之處也如雲者其來如雲之</span><br/>
<span class='tline' id='l444' data-llen='9152:9175'>　起以其髪美言也縞白色薄繒之不染者也綦青黒</span><br/>
<span class='tline' id='l445' data-llen='9175:9198'>　之色見小戎孔氏䟽巾褁頭之巾縞衣綦巾言其妻</span><br/>
<span class='tline' id='l446' data-llen='9198:9221'>　之淡妝猶云荆釵裙布也聊粗畧也員與云同語辭</span><br/>
<span class='tline' id='l447' data-llen='9221:9244'>○出其闉闍有女如荼雖則如荼匪我思且縞衣茹藘</span><br/>
<span class='tline' id='l448' data-llen='9244:9271'><a onclick="displayPageImage('KR1c0036', 'WYG', '009-25b' );" name="009-25b" class="pb">[009-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9271:9282'>聊可與娛<span class='krp-note'>賦/也</span></span><br/>
<span class='tline' id='l450' data-llen='9282:9305'>　闉曲城也闍城臺也荼華秀之名舊說以為茅秀其</span><br/>
<span class='tline' id='l451' data-llen='9305:9328'>　華輕白可愛故以比女之美茹藘可以染絳故以名</span><br/>
<span class='tline' id='l452' data-llen='9328:9340'>　其妻下裳之色娛樂也</span><br/>
<span class='tline' id='l453' data-llen='9340:9354'>　　　出其東門二章章六句</span><br/>
<span class='tline' id='l454' data-llen='9354:9360'>野有蔓草</span><br/>
<span class='tline' id='l455' data-llen='9360:9383'>　經㫖曰男子遇女於野田草露之間樂而賦此詩也</span><br/>
<span class='tline' id='l456' data-llen='9383:9406'>野有蔓草零露漙兮有美一人清揚婉兮邂逅相遇適</span><br/>
<span class='tline' id='l457' data-llen='9406:9433'><a onclick="displayPageImage('KR1c0036', 'WYG', '009-26a' );" name="009-26a" class="pb">[009-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9433:9443'>我願兮<span class='krp-note'>賦/也</span></span><br/>
<span class='tline' id='l459' data-llen='9443:9466'>　蔓延也漙露多貎清揚者目清眉揚也婉宛曲之媚</span><br/>
<span class='tline' id='l460' data-llen='9466:9478'>　態也邂逅不期而㑹也</span><br/>
<span class='tline' id='l461' data-llen='9478:9501'>○野有蔓草零露瀼瀼有美一人婉如清揚邂逅相遇</span><br/>
<span class='tline' id='l462' data-llen='9501:9512'>與子偕臧<span class='krp-note'>賦/也</span></span><br/>
<span class='tline' id='l463' data-llen='9512:9535'>　瀼瀼亦露多貎婉如猶言婉然臧善以得所欲為善</span><br/>
<span class='tline' id='l464' data-llen='9535:9539'>　也</span><br/>
<span class='tline' id='l465' data-llen='9539:9553'>　　　野有蔓草二章章六句</span><br/>
<span class='tline' id='l466' data-llen='9553:9580'><a onclick="displayPageImage('KR1c0036', 'WYG', '009-26b' );" name="009-26b" class="pb">[009-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='9580:9584'>溱洧</span><br/>
<span class='tline' id='l468' data-llen='9584:9607'>　經㫖曰男女淫奔相謔而詞人喜談樂道故述其事</span><br/>
<span class='tline' id='l469' data-llen='9607:9615'>　而為此詩也</span><br/>
<span class='tline' id='l470' data-llen='9615:9638'>溱與洧方渙渙兮士與女方秉蕳兮女曰觀乎士曰既</span><br/>
<span class='tline' id='l471' data-llen='9638:9661'>且且往觀乎洧之外洵訏且樂維士與女伊其相謔贈</span><br/>
<span class='tline' id='l472' data-llen='9661:9672'>之以勺藥<span class='krp-note'>賦/也</span></span><br/>
<span class='tline' id='l473' data-llen='9672:9695'>　渙渙春水盛貎蓋氷解而水散之時也蕳蘭也其莖</span><br/>
<span class='tline' id='l474' data-llen='9695:9718'>　葉似澤蘭廣而長節節中赤高四五尺訏大也勺藥</span><br/>
<span class='tline' id='l475' data-llen='9718:9745'><a onclick="displayPageImage('KR1c0036', 'WYG', '009-27a' );" name="009-27a" class="pb">[009-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='9745:9768'>　草名三月開花芳色可愛贈以勺藥男女交相贈也</span><br/>
<span class='tline' id='l477' data-llen='9768:9791'>○溱與洧瀏其清矣士與女殷其盈矣女曰觀乎士曰</span><br/>
<span class='tline' id='l478' data-llen='9791:9814'>既且且往觀乎洧之外洵訏且樂維士與女伊其將謔</span><br/>
<span class='tline' id='l479' data-llen='9814:9826'>贈之以勺藥<span class='krp-note'>賦/也</span></span><br/>
<span class='tline' id='l480' data-llen='9826:9849'>　瀏深貎殷衆也將當作相聲之誤也○鄭國之俗三</span><br/>
<span class='tline' id='l481' data-llen='9849:9872'>　月上已之辰采蘭水上以祓除不祥故其男女出遊</span><br/>
<span class='tline' id='l482' data-llen='9872:9894'>　當人衆之中而為此戱謔之事其俗之無恥甚矣</span><br/>
<span class='tline' id='l483' data-llen='9894:9907'>　　　溱洧二章章十二句</span><br/>
<span class='tline' id='l484' data-llen='9907:9934'><a onclick="displayPageImage('KR1c0036', 'WYG', '009-27b' );" name="009-27b" class="pb">[009-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='9934:9957'>　　　　集傳曰鄭衛之樂皆為淫聲然以詩考之衛</span><br/>
<span class='tline' id='l486' data-llen='9957:9980'>　　　　猶為男悅女之詞而鄭皆為女惑男之語衛</span><br/>
<span class='tline' id='l487' data-llen='9980:10003'>　　　　人猶多刺譏懲創之意而鄭人㡬於蕩然無</span><br/>
<span class='tline' id='l488' data-llen='10003:10026'>　　　　復羞愧悔悟之萌是則鄭聲之淫有甚於衛</span><br/>
<span class='tline' id='l489' data-llen='10026:10049'>　　　　矣故夫子論為邦獨以鄭聲為戒而不及衛</span><br/>
<span class='tline' id='l490' data-llen='10049:10072'>　　　　蓋舉重而言固自有次第也詩可以觀豈不</span><br/>
<span class='tline' id='l491' data-llen='10072:10080'>　　　　信哉</span><br/>
<span class='tline' id='l492' data-llen='10080:10091'>　詩説解頤正釋卷七</span><br/>
</p>
<p><br/>
</p>
  </div>
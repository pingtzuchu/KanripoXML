<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0036', 'WYG', '036-1a' );" name="036-1a" class="pb">[036-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:192'>欽定四庫全書卷</span><br/>
<span class='tline' id='l9' data-llen='192:213'>　詩説觧頥字義卷四　　　　明　季本　撰</span><br/>
<span class='tline' id='l10' data-llen='213:216'>陳</span><br/>
<span class='tline' id='l11' data-llen='216:220'>宛丘</span><br/>
<span class='tline' id='l12' data-llen='220:247'><span class='krp-note'>一/章</span>宛丘地名蓋在陳城南道東毛氏曰四方髙中央下</span><br/>
<span class='tline' id='l13' data-llen='247:270'>　曰宛丘然爾雅則謂丘上有丘曰宛丘與毛説相反</span><br/>
<span class='tline' id='l14' data-llen='270:293'>　考之輿地廣記獨取爾雅之説謂今其地形則然蓋</span><br/>
<span class='tline' id='l15' data-llen='293:301'>　必有所徴矣</span><br/>
<span class='tline' id='l16' data-llen='301:327'><a onclick="displayPageImage('KR1c0036', 'WYG', '036-1b' );" name="036-1b" class="pb">[036-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='327:354'><span class='krp-note'>二/章</span>鷺鳥名陸農師曰一名舂鋤歩於淺水好自低昻故</span><br/>
<span class='tline' id='l18' data-llen='354:377'>　曰舂鋤色雪白頂上有絲長尺餘欲取魚則弭之藏</span><br/>
<span class='tline' id='l19' data-llen='377:400'>　殺機也其翔集必舞而下每至水面數尺則必低回</span><br/>
<span class='tline' id='l20' data-llen='400:423'>　少盤其勢與飛時徑起特異蓋其天性然也○無冬</span><br/>
<span class='tline' id='l21' data-llen='423:446'>　無夏按古者春秋教以禮樂冬夏教以詩書則舞者</span><br/>
<span class='tline' id='l22' data-llen='446:469'>　春秋二時之所習也今雖祁寒大暑亦遇其舞其遊</span><br/>
<span class='tline' id='l23' data-llen='469:492'>　蕩而無度甚矣○羽者舞人所持以指麾也毛氏以</span><br/>
<span class='tline' id='l24' data-llen='492:515'>　為鷺鳥之羽可以為翳故郭璞遂以為所持以自蔽</span><br/>
<span class='tline' id='l25' data-llen='515:541'><a onclick="displayPageImage('KR1c0036', 'WYG', '036-2a' );" name="036-2a" class="pb">[036-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='541:564'>　翳殊不知古固有以纛訓翳者翳乃文鳥之名山海</span><br/>
<span class='tline' id='l27' data-llen='564:587'>　經云五采之鳥名翳蓋即雉也謂雉之長尾其名為</span><br/>
<span class='tline' id='l28' data-llen='587:610'>　翹本析羽而注旗竿之首者在旗竿則有覆幬之義</span><br/>
<span class='tline' id='l29' data-llen='610:633'>　故謂之翿翿即纛也本爾雅釋言纛謂之翳可也但</span><br/>
<span class='tline' id='l30' data-llen='633:656'>　以為蔽翳則失之矣蓋干羽之舞本起於舜之征苖</span><br/>
<span class='tline' id='l31' data-llen='656:679'>　即其旗竿之羽以為舞正以習指麾也故伶官之舞</span><br/>
<span class='tline' id='l32' data-llen='679:702'>　但云秉翟則正旗竿之翟羽而鷺羽之長不及翟羽</span><br/>
<span class='tline' id='l33' data-llen='702:725'>　必非舞者所宜執此云鷺羽蓋民俗不能具翟羽則</span><br/>
<span class='tline' id='l34' data-llen='725:751'><a onclick="displayPageImage('KR1c0036', 'WYG', '036-2b' );" name="036-2b" class="pb">[036-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='751:765'>　從便取鷺羽續長以為用耳</span><br/>
<span class='tline' id='l36' data-llen='765:769'>墓門</span><br/>
<span class='tline' id='l37' data-llen='769:796'><span class='krp-note'>二/章</span>鴞惡聲之鳥即鴟鴞也故七月集傳觧鴟鴞為鵂鶹</span><br/>
<span class='tline' id='l38' data-llen='796:819'>　而曰惡鳥攫鳥子而食者也爾雅有怪鴟郭璞註以</span><br/>
<span class='tline' id='l39' data-llen='819:842'>　為即鴟鵂蓋指鴞也陸璣曰鴞大如斑鳩緑色入人</span><br/>
<span class='tline' id='l40' data-llen='842:865'>　家㐫賈誼所謂鵩鳥是也今人謂之鵂鶹亦名怪鴟</span><br/>
<span class='tline' id='l41' data-llen='865:895'>　其肉甚美可為羹<img height='20' width='20' alt='&amp;KR0796' title='KR0796' src='https://raw.githubusercontent.com/kanripo/KR-Gaiji/master/images/KR0796.png'/>又可為炙陸農師曰鴞所鳴其</span><br/>
<span class='tline' id='l42' data-llen='895:918'>　民有禍證禍鳥也又以鴟鵂别鴞為一類而曰怪鴟</span><br/>
<span class='tline' id='l43' data-llen='918:944'><a onclick="displayPageImage('KR1c0036', 'WYG', '036-3a' );" name="036-3a" class="pb">[036-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='944:967'>　晝無所見夜即飛噉蚊蝱舊説雀目夕昬即此類他</span><br/>
<span class='tline' id='l45' data-llen='967:990'>　無異義也又爾雅以鴟鴞為鸋鴂郭璞註曰鴟類陸</span><br/>
<span class='tline' id='l46' data-llen='990:1013'>　農師乂别為一類以别於鴟鵂只如郭氏鴟類之説</span><br/>
<span class='tline' id='l47' data-llen='1013:1036'>　而亦無異義竊意鴟必怪鳥之大名故鴟鴞鴞鵂皆</span><br/>
<span class='tline' id='l48' data-llen='1036:1059'>　得名鴟考之楚辭鸞鳯伏竄鴟鴞翶翔鴟鴞與鸞鳯</span><br/>
<span class='tline' id='l49' data-llen='1059:1082'>　相對故註云鴟鴞二物又云鵩似鴞蓋有分而為二</span><br/>
<span class='tline' id='l50' data-llen='1082:1105'>　者矣然本草云其實一耳今亦不知何為而另為一</span><br/>
<span class='tline' id='l51' data-llen='1105:1128'>　名也鴞與梟不同孔氏以為鴞一名梟則誤矣别見</span><br/>
<span class='tline' id='l52' data-llen='1128:1154'><a onclick="displayPageImage('KR1c0036', 'WYG', '036-3b' );" name="036-3b" class="pb">[036-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1154:1161'>　瞻卬字義</span><br/>
<span class='tline' id='l54' data-llen='1161:1167'>防有鵲巢</span><br/>
<span class='tline' id='l55' data-llen='1167:1194'><span class='krp-note'>一/章</span>苕苕饒也其莖葉緑色可生食如小荳□非小雅苕</span><br/>
<span class='tline' id='l56' data-llen='1194:1217'>　之華矣之苕苕之華矣傳曰陵苕此則直云草而已</span><br/>
<span class='tline' id='l57' data-llen='1217:1240'>　孔氏曰彼陵苕之草好生下濕此則生於髙丘與彼</span><br/>
<span class='tline' id='l58' data-llen='1240:1263'>　異也今按毛氏本觧卭為丘故其義異殊不知卭非</span><br/>
<span class='tline' id='l59' data-llen='1263:1286'>　丘安得以此為别乎但謂之㫖苕則以可食者言耳</span><br/>
<span class='tline' id='l60' data-llen='1286:1301'>　而苕之華矣則謂之陵苕可也</span><br/>
<span class='tline' id='l61' data-llen='1301:1327'><a onclick="displayPageImage('KR1c0036', 'WYG', '036-4a' );" name="036-4a" class="pb">[036-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1327:1354'><span class='krp-note'>二/章</span>鷊小草五色如綬鷊本鳥名咽下有囊如小綬具五</span><br/>
<span class='tline' id='l63' data-llen='1354:1373'>　色名為綬鳥鷊草之名因鳥色而取義也</span><br/>
<span class='tline' id='l64' data-llen='1373:1377'>澤陂</span><br/>
<span class='tline' id='l65' data-llen='1377:1404'><span class='krp-note'>二/章</span>蕳舊訓蘭鄭氏曰當作蓮孔氏曰上下皆言荷蒲則</span><br/>
<span class='tline' id='l66' data-llen='1404:1427'>　此章亦當言荷不宜别據他草蘭是陸草非澤中之</span><br/>
<span class='tline' id='l67' data-llen='1427:1450'>　物故知當作蓮今按爾雅曰荷芙渠其華菡萏其實</span><br/>
<span class='tline' id='l68' data-llen='1450:1473'>　蓮其根藕郭璞曰江東人呼荷華為芙蓉北方人便</span><br/>
<span class='tline' id='l69' data-llen='1473:1496'>　以藕為荷亦以蓮為荷許慎曰未發為菡萏已發為</span><br/>
<span class='tline' id='l70' data-llen='1496:1522'><a onclick="displayPageImage('KR1c0036', 'WYG', '036-4b' );" name="036-4b" class="pb">[036-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1522:1545'>　芙蓉陸農師曰荷緫名也然則荷蓮菡萏一類也皆</span><br/>
<span class='tline' id='l72' data-llen='1545:1561'>　以其華之芳美特易名以恊韻耳</span><br/>
<span class='tline' id='l73' data-llen='1561:1564'>檜</span><br/>
<span class='tline' id='l74' data-llen='1564:1568'>匪風</span><br/>
<span class='tline' id='l75' data-llen='1568:1609'><span class='krp-note'>三/章</span><img height='20' width='20' alt='&amp;KR1092' title='KR1092' src='https://raw.githubusercontent.com/kanripo/KR-Gaiji/master/images/KR1092.png'/>大釡也毛氏許慎皆以<img height='20' width='20' alt='&amp;KR1092' title='KR1092' src='https://raw.githubusercontent.com/kanripo/KR-Gaiji/master/images/KR1092.png'/>為釡屬釡屬故可烹魚</span><br/>
<span class='tline' id='l76' data-llen='1609:1639'>　若爾雅云甑謂之<img height='20' width='20' alt='&amp;KR1092' title='KR1092' src='https://raw.githubusercontent.com/kanripo/KR-Gaiji/master/images/KR1092.png'/>則甑乃甗之有底者本陶噐也</span><br/>
<span class='tline' id='l77' data-llen='1639:1669'>　故孔氏曰烹魚用釡不用甑蓋<img height='20' width='20' alt='&amp;KR1092' title='KR1092' src='https://raw.githubusercontent.com/kanripo/KR-Gaiji/master/images/KR1092.png'/>名同而一為釡屬</span><br/>
<span class='tline' id='l78' data-llen='1669:1677'>　一為甑屬也</span><br/>
<span class='tline' id='l79' data-llen='1677:1703'><a onclick="displayPageImage('KR1c0036', 'WYG', '036-5a' );" name="036-5a" class="pb">[036-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1703:1706'>曹</span><br/>
<span class='tline' id='l81' data-llen='1706:1710'>下泉</span><br/>
<span class='tline' id='l82' data-llen='1710:1737'><span class='krp-note'>二/章</span>蕭蒿屬俗謂之牛尾蒿爾雅謂蕭為萩乃萩蒿也郭</span><br/>
<span class='tline' id='l83' data-llen='1737:1760'>　璞以為即蒿則疑於青蒿矣陸農師曰其字從肅秋</span><br/>
<span class='tline' id='l84' data-llen='1760:1783'>　風之過肅然故蕭一名萩似白蒿莖麤科生有香氣</span><br/>
<span class='tline' id='l85' data-llen='1783:1806'>　能上逹故祭祀以脂爇之凡祭灌鬯求諸陽周人先</span><br/>
<span class='tline' id='l86' data-llen='1806:1829'>　求諸隂故先灌鬯而焫蕭在後商人先求諸陽故先</span><br/>
<span class='tline' id='l87' data-llen='1829:1839'>　焫蕭而灌鬯在後</span><br/>
<span class='tline' id='l88' data-llen='1839:1865'><a onclick="displayPageImage('KR1c0036', 'WYG', '036-5b' );" name="036-5b" class="pb">[036-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1865:1892'><span class='krp-note'>三/章</span>蓍蒿屬筮草也似藾蕭青色科生本草註曰其生如</span><br/>
<span class='tline' id='l90' data-llen='1892:1915'>　蒿髙五六尺一本多者至三五十莖生便條直異於</span><br/>
<span class='tline' id='l91' data-llen='1915:1931'>　衆蒿秋後有華出枝端上紅紫色</span><br/>
<span class='tline' id='l92' data-llen='1931:1958'><span class='krp-note'>四/章</span>郇毛氏以為郇侯也蓋文王子本封為侯其後世為</span><br/>
<span class='tline' id='l93' data-llen='1958:1981'>　州牧故稱伯也水經註云郇城郇伯故國也今觧故</span><br/>
<span class='tline' id='l94' data-llen='1981:2004'>　城北二十四里有郇城在猗氏縣西北按猗氏今屬</span><br/>
<span class='tline' id='l95' data-llen='2004:2014'>　山西平陽府蒲州</span><br/>
<span class='tline' id='l96' data-llen='2014:2017'>豳</span><br/>
<span class='tline' id='l97' data-llen='2017:2043'><a onclick="displayPageImage('KR1c0036', 'WYG', '036-6a' );" name="036-6a" class="pb">[036-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2043:2047'>七月</span><br/>
<span class='tline' id='l99' data-llen='2047:2074'><span class='krp-note'>一/章</span>耜起土之田噐也廬陵羅氏曰耜廣五寸耒耜上勾</span><br/>
<span class='tline' id='l100' data-llen='2074:2097'>　木也耜古以木為之易曰斷木為耜揉木為耒亦以</span><br/>
<span class='tline' id='l101' data-llen='2097:2120'>　金為之周禮註古者耜一金兩人併發之今按兩人</span><br/>
<span class='tline' id='l102' data-llen='2120:2143'>　併發所以為耦耕○南畝畝以南為正也范氏處義</span><br/>
<span class='tline' id='l103' data-llen='2143:2166'>　曰田事喜陽而惡隂南東向陽則茂遂西北傍隂則</span><br/>
<span class='tline' id='l104' data-llen='2166:2171'>　不實</span><br/>
<span class='tline' id='l105' data-llen='2171:2198'><span class='krp-note'>三/章</span>斧斨斧隋銎斨方銎凡物狹而長者謂之隋與般嶞</span><br/>
<span class='tline' id='l106' data-llen='2198:2224'><a onclick="displayPageImage('KR1c0036', 'WYG', '036-6b' );" name="036-6b" class="pb">[036-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2224:2247'>　山之嶞義同銎斧孔也孔氏曰斨即斧惟銎孔異耳</span><br/>
<span class='tline' id='l108' data-llen='2247:2270'>　○鵙伯勞月令仲夏鵙始鳴應隂氣之動而至是謂</span><br/>
<span class='tline' id='l109' data-llen='2270:2293'>　夏正建午之月也至七月則應三隂之候而将去故</span><br/>
<span class='tline' id='l110' data-llen='2293:2316'>　七月聞鵙之鳴則寒将至而先時感事以見八月之</span><br/>
<span class='tline' id='l111' data-llen='2316:2341'>　當績也○𤣥黄朱𤣥黒而有赤色黄中央正色朱深</span><br/>
<span class='tline' id='l112' data-llen='2341:2364'>　纁色即赤也按公子者諸侯之子将有大夫之責故</span><br/>
<span class='tline' id='l113' data-llen='2364:2387'>　染繒與布以為之裳繒絲所為也布麻所為也禮冕</span><br/>
<span class='tline' id='l114' data-llen='2387:2414'>　服𤣥衣纁裳𤣥端服𤣥衣𤣥裳或黄裳玉藻曰衣正</span><br/>
<span class='tline' id='l115' data-llen='2414:2440'><a onclick="displayPageImage('KR1c0036', 'WYG', '036-7a' );" name="036-7a" class="pb">[036-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2440:2463'>　色裳間色亦大畧言之耳蓋黄裳亦正色也而為裳</span><br/>
<span class='tline' id='l117' data-llen='2463:2487'>　𤣥者帶黒之赤亦間色也而為衣不必正色然後為</span><br/>
<span class='tline' id='l118' data-llen='2487:2498'>　衣間色然後為裳也</span><br/>
<span class='tline' id='l119' data-llen='2498:2525'><span class='krp-note'>四/章</span>秀朱子嘗以吐華曰秀釋論語秀而不實之義蓋草</span><br/>
<span class='tline' id='l120' data-llen='2525:2548'>　木之華曰秀本有此訓而爾雅則曰木謂之華草謂</span><br/>
<span class='tline' id='l121' data-llen='2548:2571'>　之榮不榮而食謂之秀榮而不實謂之英是以秀為</span><br/>
<span class='tline' id='l122' data-llen='2571:2594'>　已實也蓋單言秀則可以為實之通名耳葽逺志圖</span><br/>
<span class='tline' id='l123' data-llen='2594:2617'>　經云三月開花白色四月采根葉據此則亦開花者</span><br/>
<span class='tline' id='l124' data-llen='2617:2643'><a onclick="displayPageImage('KR1c0036', 'WYG', '036-7b' );" name="036-7b" class="pb">[036-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2643:2666'>　也不可以為不榮曹氏曰四月陽氣極於上而㣲隂</span><br/>
<span class='tline' id='l126' data-llen='2666:2689'>　已受胎於下葽感之而早秀臨川王氏曰陽生則言</span><br/>
<span class='tline' id='l127' data-llen='2689:2712'>　日隂生則言月然四月正陽秀葽言月何也秀葽以</span><br/>
<span class='tline' id='l128' data-llen='2712:2735'>　言隂也四月隂生者氣之先至也葽感隂氣而先秀</span><br/>
<span class='tline' id='l129' data-llen='2735:2758'>　此皆以秀言成實之義也○蜩蟬也諸蟬之緫名也</span><br/>
<span class='tline' id='l130' data-llen='2758:2781'>　爾雅有蜩蜋蜩螗郭璞曰蜋蜩者五色具螗蜩者蝘</span><br/>
<span class='tline' id='l131' data-llen='2781:2804'>　俗呼為胡蟬是蜋蜩螗蜩二種蟬其説是也或謂蜋</span><br/>
<span class='tline' id='l132' data-llen='2804:2827'>　蜩與螗蜩本一物而異名則蕩之詩曰如蜩如螗豈</span><br/>
<span class='tline' id='l133' data-llen='2827:2853'><a onclick="displayPageImage('KR1c0036', 'WYG', '036-8a' );" name="036-8a" class="pb">[036-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2853:2876'>　可以為一物哉彼以蜩對螗則此所謂蜩乃指蜋蜩</span><br/>
<span class='tline' id='l135' data-llen='2876:2899'>　矣陸農師曰蜋蜩似蟬而小鳴聲清亮蜩亦蟬之一</span><br/>
<span class='tline' id='l136' data-llen='2899:2922'>　種形大而黒一名蟬為其變蜕而蟬也臨川王氏曰</span><br/>
<span class='tline' id='l137' data-llen='2922:2932'>　蜩感隂氣而先鳴</span><br/>
<span class='tline' id='l138' data-llen='2932:2959'><span class='krp-note'>五/章</span>斯螽蓋蟋蟀初生之名與螽斯不同螽斯之螽蝗也</span><br/>
<span class='tline' id='l139' data-llen='2959:2982'>　斯語辭而斯螽則别為一名蓋螽蝗之害稼乃天之</span><br/>
<span class='tline' id='l140' data-llen='2982:3005'>　大灾其生感於戾氣故陸農師有魚子為日暴而生</span><br/>
<span class='tline' id='l141' data-llen='3005:3028'>　飛蝗之説而蟋蟀之生則嵗所常有者也或又以螽</span><br/>
<span class='tline' id='l142' data-llen='3028:3054'><a onclick="displayPageImage('KR1c0036', 'WYG', '036-8b' );" name="036-8b" class="pb">[036-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3054:3077'>　斯即阜蟲則阜螽與草蟲自以異類相感亦常有之</span><br/>
<span class='tline' id='l144' data-llen='3077:3100'>　物也但以形與螽類故通以螽名耳其實非一種也</span><br/>
<span class='tline' id='l145' data-llen='3100:3123'>　華谷嚴氏曰斯螽舊説以為即螽斯非也其説得之</span><br/>
<span class='tline' id='l146' data-llen='3123:3146'>　但以為即阜螽則又誤矣斯螽一名蚱蜢似蝗而小</span><br/>
<span class='tline' id='l147' data-llen='3146:3169'>　斑黒五月中以兩股相切作聲聞數十歩莎雞一名</span><br/>
<span class='tline' id='l148' data-llen='3169:3192'>　絡緯似蝗而斑色毛翅數重其翅正赤六月中飛而</span><br/>
<span class='tline' id='l149' data-llen='3192:3215'>　振羽索索作聲蟋蟀一名促織斯螽莎雞蟋蟀一物</span><br/>
<span class='tline' id='l150' data-llen='3215:3238'>　隨時變化而異其名也今螽斯之螽不聞其以股羽</span><br/>
<span class='tline' id='l151' data-llen='3238:3264'><a onclick="displayPageImage('KR1c0036', 'WYG', '036-9a' );" name="036-9a" class="pb">[036-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3264:3283'>　相切作聲而有竒音其别為一種可知矣</span><br/>
<span class='tline' id='l153' data-llen='3283:3310'><span class='krp-note'>六/章</span>欎雀李即爾雅所謂棣也薁郁李即爾雅所謂栘也</span><br/>
<span class='tline' id='l154' data-llen='3310:3333'>　二物形相似但鬱小而薁大鬱先熟而薁後熟耳詳</span><br/>
<span class='tline' id='l155' data-llen='3333:3356'>　見常棣字義○葵菜名其心向日而覆根莖大葉小</span><br/>
<span class='tline' id='l156' data-llen='3356:3379'>　可茹菽鄭氏常以大豆言之不但以其實之大人所</span><br/>
<span class='tline' id='l157' data-llen='3379:3402'>　利種而葉亦可為□也孔氏曰公食禮云鉶芼牛□</span><br/>
<span class='tline' id='l158' data-llen='3402:3425'>　羊苦豕薇皆有滑註云□豆葉也苦苦荼也滑堇荁</span><br/>
<span class='tline' id='l159' data-llen='3425:3448'>　之屬是也以鼎煑牛取其骨體置之於俎其汁則芼</span><br/>
<span class='tline' id='l160' data-llen='3448:3474'><a onclick="displayPageImage('KR1c0036', 'WYG', '036-9b' );" name="036-9b" class="pb">[036-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3474:3497'>　之以□調以鹹酸乃盛之於鉶謂之鉶羹今按菽言</span><br/>
<span class='tline' id='l162' data-llen='3497:3520'>　烹以為羹具也所用必其葉矣故濮氏亦曰荳葉謂</span><br/>
<span class='tline' id='l163' data-llen='3520:3545'>　之□○𤓰種於田畔所謂疆埸有𤓰味甘美可止渇</span><br/>
<span class='tline' id='l164' data-llen='3545:3568'>　農夫在田之所食也○壺瓠也嫩者可供茹枯者可</span><br/>
<span class='tline' id='l165' data-llen='3568:3591'>　為壺故名為壺至八月已不可食而漸就稿矣三山</span><br/>
<span class='tline' id='l166' data-llen='3591:3614'>　李氏曰壺蔓生斬之故曰㫁蓋農功未畢無暇取他</span><br/>
<span class='tline' id='l167' data-llen='3614:3637'>　木為薪則姑取薪於㫁壺耳○叔拾也苴麻子也麻</span><br/>
<span class='tline' id='l168' data-llen='3637:3660'>　子榖中之賤者孔氏曰麻子以供食也○荼苦菜即</span><br/>
<span class='tline' id='l169' data-llen='3660:3687'><a onclick="displayPageImage('KR1c0036', 'WYG', '036-10a' );" name="036-10a" class="pb">[036-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3687:3710'>　苦荼也詳見邶谷風字義其葉經冬不凋采之所以</span><br/>
<span class='tline' id='l171' data-llen='3710:3733'>　為菹○樗類椿葉脱處有眼故江東呼為鬼目此木</span><br/>
<span class='tline' id='l172' data-llen='3733:3747'>　最無用惟堪為薪故曰惡木</span><br/>
<span class='tline' id='l173' data-llen='3747:3774'><span class='krp-note'>七/章</span>場圃者以種植之圃築之為場也鄭氏曰場圃同地</span><br/>
<span class='tline' id='l174' data-llen='3774:3797'>　自生物之時耕治之以種菜茹至物盡成熟築堅以</span><br/>
<span class='tline' id='l175' data-llen='3797:3820'>　為場禾稻也稼者在野而未穫之稱禾在十月可納</span><br/>
<span class='tline' id='l176' data-llen='3820:3843'>　場圃則指稻矣故禾稼者據稻而言也以稻為重故</span><br/>
<span class='tline' id='l177' data-llen='3843:3866'>　首言之非謂禾是大名而緫言於八榖之上也○黍</span><br/>
<span class='tline' id='l178' data-llen='3866:3893'><a onclick="displayPageImage('KR1c0036', 'WYG', '036-10b' );" name="036-10b" class="pb">[036-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3893:3916'>　榖名苖似蘆髙丈餘穗黒色實圓重華谷嚴氏曰黍</span><br/>
<span class='tline' id='l180' data-llen='3916:3939'>　似粟而非粟米黏者為秫可以醸酒○黏者為黍如</span><br/>
<span class='tline' id='l181' data-llen='3939:3962'>　稻之有秔穤耳考之本草註黍有數種今别而言之</span><br/>
<span class='tline' id='l182' data-llen='3962:3985'>　有黒黍謂之秬黒黍之中一桴二米者謂之秠桴皮</span><br/>
<span class='tline' id='l183' data-llen='3985:4008'>　也一桴二米異於一米者故宗廟之祭常以秠醸酒</span><br/>
<span class='tline' id='l184' data-llen='4008:4031'>　秬秠即生民之維秬維秠也又有丹黍皮赤米黄爾</span><br/>
<span class='tline' id='l185' data-llen='4031:4054'>　雅謂虋赤苖郭璞註云今之赤粱粟又有白黍爾雅</span><br/>
<span class='tline' id='l186' data-llen='4054:4077'>　謂芑白苖郭璞註云今之白粱粟虋與糜同即生民</span><br/>
<span class='tline' id='l187' data-llen='4077:4104'><a onclick="displayPageImage('KR1c0036', 'WYG', '036-11a' );" name="036-11a" class="pb">[036-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4104:4127'>　之維糜維芑也此四者皆黍類故黍為緫名分而言</span><br/>
<span class='tline' id='l189' data-llen='4127:4150'>　之則秬秠為黍而糜芑為粱梁似粟而大即今之膏</span><br/>
<span class='tline' id='l190' data-llen='4150:4173'>　粱也五榖中黍為最美故言榖者常以黍為先○稷</span><br/>
<span class='tline' id='l191' data-llen='4173:4196'>　一名穄似黍而小即粟也曲禮云稷曰明粢是也華</span><br/>
<span class='tline' id='l192' data-llen='4196:4219'>　谷嚴氏曰八榖之中最為下今人不甚珎惟祠事則</span><br/>
<span class='tline' id='l193' data-llen='4219:4242'>　用之農家種之以備他榖之不熟則為糧耳○重亦</span><br/>
<span class='tline' id='l194' data-llen='4242:4265'>　作穜穋亦作稑孔氏曰先種後熟謂之重後種先熟</span><br/>
<span class='tline' id='l195' data-llen='4265:4288'>　謂之穋又按閟宫重穋之下有稙穉毛傳先種曰稙</span><br/>
<span class='tline' id='l196' data-llen='4288:4315'><a onclick="displayPageImage('KR1c0036', 'WYG', '036-11b' );" name="036-11b" class="pb">[036-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4315:4338'>　後種曰穉孔氏曰重穋稙穉生熟早晚之異稱耳非</span><br/>
<span class='tline' id='l198' data-llen='4338:4361'>　榖名稙穉當謂先種先熟後種後熟集傳畧而不言</span><br/>
<span class='tline' id='l199' data-llen='4361:4384'>　其熟耳○禾與春秋大無麥禾之禾同蓋偏言之禾</span><br/>
<span class='tline' id='l200' data-llen='4384:4407'>　即稻也稻有秔有糯粇與粳同糯即稌也秔糯甚相</span><br/>
<span class='tline' id='l201' data-llen='4407:4430'>　類黏不黏為異耳秔不黏而糯黏然同謂之稻也集</span><br/>
<span class='tline' id='l202' data-llen='4430:4453'>　傳以秫苽粱言則秫粱黍屬也苽乃茭白非禾也○</span><br/>
<span class='tline' id='l203' data-llen='4453:4476'>　麻即今黄麻也麻子名苴上章叔苴之苴也集傳謂</span><br/>
<span class='tline' id='l204' data-llen='4476:4499'>　麻榖名子可食皮可績為布則麻亦在榖明矣○菽</span><br/>
<span class='tline' id='l205' data-llen='4499:4526'><a onclick="displayPageImage('KR1c0036', 'WYG', '036-12a' );" name="036-12a" class="pb">[036-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4526:4549'>　鄭氏於經中言菽者皆以大荳釋之蓋本生民蓻之</span><br/>
<span class='tline' id='l207' data-llen='4549:4572'>　荏菽而言爾雅以荏菽為戎菽即胡荳也其種為大</span><br/>
<span class='tline' id='l208' data-llen='4572:4595'>　農家多種之故以為大荳耳若泛言之則荳之可食</span><br/>
<span class='tline' id='l209' data-llen='4595:4618'>　者尚多也餘見前章字義○麥有小麥有大麥小麥</span><br/>
<span class='tline' id='l210' data-llen='4618:4641'>　一名來可以作麵大麥一名牟可以作飯皆秋種夏</span><br/>
<span class='tline' id='l211' data-llen='4641:4664'>　熟○我稼既同同臨川王氏以為所納之備也則併</span><br/>
<span class='tline' id='l212' data-llen='4664:4687'>　黍稷重穋禾麻菽麥八榖而言矣蓋禾黍熟於秋麻</span><br/>
<span class='tline' id='l213' data-llen='4687:4710'>　麥熟於夏所収異時而緫計農事之畢則謂之同非</span><br/>
<span class='tline' id='l214' data-llen='4710:4737'><a onclick="displayPageImage('KR1c0036', 'WYG', '036-12b' );" name="036-12b" class="pb">[036-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4737:4760'>　以為皆同於十月也併重穋而為八榖然重穋者虚</span><br/>
<span class='tline' id='l216' data-llen='4760:4772'>　名耳不列於榖數者也</span><br/>
<span class='tline' id='l217' data-llen='4772:4799'><span class='krp-note'>八/章</span>二之日建丑之月周禮十二月令斬氷是也鑿氷集</span><br/>
<span class='tline' id='l218' data-llen='4799:4822'>　傳以為取氷於山蓋本左傳昭公四年申豐言其藏</span><br/>
<span class='tline' id='l219' data-llen='4822:4845'>　氷也深山窮谷固隂沍寒於是乎取之所以取於深</span><br/>
<span class='tline' id='l220' data-llen='4845:4868'>　山窮谷者貴其堅也十二月斬氷即其月納之而三</span><br/>
<span class='tline' id='l221' data-llen='4868:4891'>　之日建寅乃始言納者謂豳土地寒正月風未觧凍</span><br/>
<span class='tline' id='l222' data-llen='4891:4914'>　氷猶可藏而言納於畢藏之月也凌隂氷室也氷分</span><br/>
<span class='tline' id='l223' data-llen='4914:4941'><a onclick="displayPageImage('KR1c0036', 'WYG', '036-13a' );" name="036-13a" class="pb">[036-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4941:4964'>　則為凌獻羔祭韭者鄭氏謂出氷而先薦寢廟也時</span><br/>
<span class='tline' id='l225' data-llen='4964:4987'>　韭新出故併羔以祭月令仲春獻羔開冰先薦寢廟</span><br/>
<span class='tline' id='l226' data-llen='4987:5010'>　是也鄭氏謂祭司寒獻羔而啓之或有此禮但經意</span><br/>
<span class='tline' id='l227' data-llen='5010:5033'>　止謂特羊告廟而薦新以獻氷與月令意同氷非先</span><br/>
<span class='tline' id='l228' data-llen='5033:5056'>　薦寢廟則不敢他用故以薦廟為重而司寒之祭則</span><br/>
<span class='tline' id='l229' data-llen='5056:5079'>　可畧耳四之日四陽上逹大壮之時宜防其過故即</span><br/>
<span class='tline' id='l230' data-llen='5079:5102'>　出冰以節之孔氏曰二月開氷公始用之未賜臣也</span><br/>
<span class='tline' id='l231' data-llen='5102:5125'>　至於夏初其出之也朝之禄位賔食䘮祭於是乎普</span><br/>
<span class='tline' id='l232' data-llen='5125:5152'><a onclick="displayPageImage('KR1c0036', 'WYG', '036-13b' );" name="036-13b" class="pb">[036-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5152:5175'>　用之此皆本申豐而為説蓋藏氷致用亦爕調愆伏</span><br/>
<span class='tline' id='l234' data-llen='5175:5198'>　之事也故冬無愆陽夏無伏隂春無凄風秋無苦雨</span><br/>
<span class='tline' id='l235' data-llen='5198:5221'>　雷出不震無灾霜雹癘疾不降民不夭札此其所係</span><br/>
<span class='tline' id='l236' data-llen='5221:5244'>　於治者大矣七月之詩上章言寒冬休息之時而民</span><br/>
<span class='tline' id='l237' data-llen='5244:5267'>　已急於田事見其民之勤也此章則以鑿氷言之見</span><br/>
<span class='tline' id='l238' data-llen='5267:5290'>　其君欲天時之正而當陽氣之洩則以爕調為先也</span><br/>
<span class='tline' id='l239' data-llen='5290:5313'>　見其有憂民之心焉否則鑿氷之義與上下何所屬</span><br/>
<span class='tline' id='l240' data-llen='5313:5336'>　乎○朋酒兩尊之酒也鄉飲酒禮尊兩尊於房户間</span><br/>
<span class='tline' id='l241' data-llen='5336:5363'><a onclick="displayPageImage('KR1c0036', 'WYG', '036-14a' );" name="036-14a" class="pb">[036-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5363:5386'>　此蓋以鄉飲言也黨正每嵗國索鬼神而祭之則以</span><br/>
<span class='tline' id='l243' data-llen='5386:5409'>　禮屬民而飲酒於序索鬼神者蜡也凡鄉中有所聚</span><br/>
<span class='tline' id='l244' data-llen='5409:5432'>　㑹者或以賔興或以敬長或以習射或以合歡皆謂</span><br/>
<span class='tline' id='l245' data-llen='5432:5455'>　之鄉飲而此詩所言則事在十月滌埸之後是因蜡</span><br/>
<span class='tline' id='l246' data-llen='5455:5478'>　而飲黨正屬民之事也孔氏曰朋酒則酒有兩尊滌</span><br/>
<span class='tline' id='l247' data-llen='5478:5501'>　埸是農夫之事則斯饗是民自飲酒禮鄉人飲酒以</span><br/>
<span class='tline' id='l248' data-llen='5501:5524'>　狗為牲大夫與焉則加以羔羊又曰記云其牲狗是</span><br/>
<span class='tline' id='l249' data-llen='5524:5547'>　鄉人以狗也王制云大夫無故不殺羊是大夫有故</span><br/>
<span class='tline' id='l250' data-llen='5547:5574'><a onclick="displayPageImage('KR1c0036', 'WYG', '036-14b' );" name="036-14b" class="pb">[036-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5574:5597'>　得用羊也今鄉飲名飲不得謂之燕而况可言饗乎</span><br/>
<span class='tline' id='l252' data-llen='5597:5616'>　此言饗則又以為通名耳詳見彤弓字義</span><br/>
<span class='tline' id='l253' data-llen='5616:5620'>鴟鴞</span><br/>
<span class='tline' id='l254' data-llen='5620:5647'><span class='krp-note'>三/章</span>荼萑苕本毛氏傳孔氏以為薍之秀穗也今按萑一</span><br/>
<span class='tline' id='l255' data-llen='5647:5670'>　名薍苕爾雅作芀秀穗者謂抽條遥逺生華而無莩</span><br/>
<span class='tline' id='l256' data-llen='5670:5693'>　蕚也華谷嚴氏謂之英荼詳見弼谷風字義夫英荼</span><br/>
<span class='tline' id='l257' data-llen='5693:5716'>　者以其吐華之秀穗言故邢氏曰華秀名也或茅或</span><br/>
<span class='tline' id='l258' data-llen='5716:5739'>　萑而皆可兼之故邢氏又以為萑茅之屬但釋出其</span><br/>
<span class='tline' id='l259' data-llen='5739:5766'><a onclick="displayPageImage('KR1c0036', 'WYG', '036-15a' );" name="036-15a" class="pb">[036-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5766:5789'>　東門説者以秀言於茅而此以秀言於萑則若可以</span><br/>
<span class='tline' id='l261' data-llen='5789:5795'>　相通耳</span><br/>
<span class='tline' id='l262' data-llen='5795:5799'>東山</span><br/>
<span class='tline' id='l263' data-llen='5799:5826'><span class='krp-note'>一/章</span>東山泛言魯地之山書言王來自奄即征東而歸之</span><br/>
<span class='tline' id='l264' data-llen='5826:5849'>　事也奄本曲阜之地而以封魯故東山以魯言以其</span><br/>
<span class='tline' id='l265' data-llen='5849:5872'>　為東方諸侯之國故云東山耳然非孔子所登之東</span><br/>
<span class='tline' id='l266' data-llen='5872:5895'>　山也登而小魯必魯山之髙者故地志相傳以為東</span><br/>
<span class='tline' id='l267' data-llen='5895:5918'>　蒙而周公東征之兵必不至此也○烝有六訓有以</span><br/>
<span class='tline' id='l268' data-llen='5918:5945'><a onclick="displayPageImage('KR1c0036', 'WYG', '036-15b' );" name="036-15b" class="pb">[036-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5945:5968'>　為升者有以為進者有以為衆者有以為君者有以</span><br/>
<span class='tline' id='l270' data-llen='5968:5991'>　為祭名者有以為上淫者皆本於氣上升之義上升</span><br/>
<span class='tline' id='l271' data-llen='5991:6014'>　則進氣聚則衆衆則得民而為君物品衆盛而祭則</span><br/>
<span class='tline' id='l272' data-llen='6014:6037'>　為烝祭其淫於上而為烝者亦㑹上升之意也然則</span><br/>
<span class='tline' id='l273' data-llen='6037:6060'>　升者烝之本訓也此詩首章及三章兩烝字程子以</span><br/>
<span class='tline' id='l274' data-llen='6060:6083'>　為烝升也得其義矣毛氏以烝在桑野之烝訓窴其</span><br/>
<span class='tline' id='l275' data-llen='6083:6106'>　音為田鄭氏則又申之曰古者聲窴填塵同蓋因爾</span><br/>
<span class='tline' id='l276' data-llen='6106:6129'>　雅云塵久也見窴與塵同而轉為久義也至於烝在</span><br/>
<span class='tline' id='l277' data-llen='6129:6156'><a onclick="displayPageImage('KR1c0036', 'WYG', '036-16a' );" name="036-16a" class="pb">[036-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6156:6179'>　栗薪毛又以烝為久蓋皆强觧故集傳以為發語辭</span><br/>
<span class='tline' id='l279' data-llen='6179:6197'>　亦求其説而不得也惟程子之義為長</span><br/>
<span class='tline' id='l280' data-llen='6197:6224'><span class='krp-note'>四/章</span>縭鄭氏以為香纓非也爾雅云婦人之禕謂之縭孫</span><br/>
<span class='tline' id='l281' data-llen='6224:6247'>　炎以褘為帨巾是也帨巾故可結士昏禮母戒女施</span><br/>
<span class='tline' id='l282' data-llen='6247:6270'>　衿結帨即此事衿衣小帶所以繫佩者也内則云婦</span><br/>
<span class='tline' id='l283' data-llen='6270:6281'>　左佩紛帨蓋結於此</span><br/>
<span class='tline' id='l284' data-llen='6281:6285'>伐柯</span><br/>
<span class='tline' id='l285' data-llen='6285:6312'><span class='krp-note'>二/章</span>籩豆禮噐形制相類其容皆四升竹曰籩以薦果脯</span><br/>
<span class='tline' id='l286' data-llen='6312:6339'><a onclick="displayPageImage('KR1c0036', 'WYG', '036-16b' );" name="036-16b" class="pb">[036-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6339:6359'>　及糗餌粉餈木曰豆以薦葅醢及酏食糁食</span><br/>
<span class='tline' id='l288' data-llen='6359:6363'>九罭</span><br/>
<span class='tline' id='l289' data-llen='6363:6390'><span class='krp-note'>一/章</span>衮衣繡裳集傳云衣裳九章一曰龍二曰山三曰華</span><br/>
<span class='tline' id='l290' data-llen='6390:6413'>　蟲雉也四曰火五曰宗彛虎蜼也皆繪於衣六曰藻</span><br/>
<span class='tline' id='l291' data-llen='6413:6436'>　七曰粉米八曰黼九曰黻皆繡於裳天子之龍一升</span><br/>
<span class='tline' id='l292' data-llen='6436:6459'>　一降上公但有降龍以龍首卷然故謂之衮詳見終</span><br/>
<span class='tline' id='l293' data-llen='6459:6465'>　南字義</span><br/>
<span class='tline' id='l294' data-llen='6465:6469'>狼䟦</span><br/>
<span class='tline' id='l295' data-llen='6469:6496'><a onclick="displayPageImage('KR1c0036', 'WYG', '036-17a' );" name="036-17a" class="pb">[036-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6496:6523'><span class='krp-note'>一/章</span>狼豺類而不同狼頷下有袋謂之胡陸農師曰狼大</span><br/>
<span class='tline' id='l297' data-llen='6523:6546'>　如狗青色做聲諸竅皆沸豺祭狼卜又善逐獸皆獸</span><br/>
<span class='tline' id='l298' data-llen='6546:6569'>　之有才智者里諺云狼将逺逐食必先倒立以卜所</span><br/>
<span class='tline' id='l299' data-llen='6569:6592'>　向善顧其後草蟲經云老狼項下有袋求食滿腹向</span><br/>
<span class='tline' id='l300' data-llen='6592:6615'>　前行乃觸之退後又自踏踐下礙其尾○赤舄舄履</span><br/>
<span class='tline' id='l301' data-llen='6615:6638'>　類夏葛履冬皮履在舄亦然鄭氏曰複下曰舄禪下</span><br/>
<span class='tline' id='l302' data-llen='6638:6661'>　曰履王吉服有九舄有三等赤舄為上冕服之舄也</span><br/>
<span class='tline' id='l303' data-llen='6661:6685'>　詩云王錫韓侯𤣥衮赤舄則諸侯與王同下有白舄</span><br/>
<span class='tline' id='l304' data-llen='6685:6712'><a onclick="displayPageImage('KR1c0036', 'WYG', '036-17b' );" name="036-17b" class="pb">[036-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6712:6735'>　黒舄天子諸侯吉事皆舄其餘惟服冕著舄耳今按</span><br/>
<span class='tline' id='l306' data-llen='6735:6758'>　九服謂六冕及韋弁皮弁冠弁服凡履舄各象其裳</span><br/>
<span class='tline' id='l307' data-llen='6758:6782'>　之色冕服皆𤣥衣纁裳赤色故冕服用赤舄其下則</span><br/>
<span class='tline' id='l308' data-llen='6782:6805'>　白舄配韋弁皮弁黒舄配冠弁服所服之裳時有不</span><br/>
<span class='tline' id='l309' data-llen='6805:6828'>　同或亦各隨其用也其餘則服履而已○几几取安</span><br/>
<span class='tline' id='l310' data-llen='6828:6842'>　義以几為人所馮以為安也</span><br/>
<span class='tline' id='l311' data-llen='6842:6845'>　</span><br/>
<span class='tline' id='l312' data-llen='6845:6856'>　詩說觧頥字義卷四</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0036', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部三</span><br/>
<span class='tline' id='l9' data-llen='196:211'>　詩説解頤　　　　　　詩類</span><br/>
<span class='tline' id='l10' data-llen='211:217'>　　提要</span><br/>
<span class='tline' id='l11' data-llen='217:243'>　　　　<span class='krp-note'>臣/</span>等謹案詩説解頤四十卷明季本撰本字</span><br/>
<span class='tline' id='l12' data-llen='243:267'>　　　　明徳號彭山㑹稽人𢎞治丁丑進士官至長</span><br/>
<span class='tline' id='l13' data-llen='267:290'>　　　　沙府知府本師事王守仁著書數百萬言皆</span><br/>
<span class='tline' id='l14' data-llen='290:313'>　　　　發其師説是書其一也凡為總論二巻正釋</span><br/>
<span class='tline' id='l15' data-llen='313:336'>　　　　三十卷字義八卷大抵多出新意不肯剽襲</span><br/>
<span class='tline' id='l16' data-llen='336:362'><a onclick="displayPageImage('KR1c0036', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='362:385'>　　　　前人而徴引該洽足以自申其所見凡書中</span><br/>
<span class='tline' id='l18' data-llen='385:408'>　　　　改定舊説者必反復援據務明著其所以然</span><br/>
<span class='tline' id='l19' data-llen='408:431'>　　　　如以南山篇之必告父母句為魯桓告父母</span><br/>
<span class='tline' id='l20' data-llen='431:454'>　　　　之廟九罭篇之公歸不復句謂以鴻北向則</span><br/>
<span class='tline' id='l21' data-llen='454:477'>　　　　不復為興下泉篇之郇伯為指郇之繼封者</span><br/>
<span class='tline' id='l22' data-llen='477:500'>　　　　而言皇父卿士章謂以寵任為先後故崇卑</span><br/>
<span class='tline' id='l23' data-llen='500:523'>　　　　不嫌襍陳頍弁篇之無幾相見句為兄弟甥</span><br/>
<span class='tline' id='l24' data-llen='523:546'>　　　　舅自相謂如斯之類皆足於集傳之外備説</span><br/>
<span class='tline' id='l25' data-llen='546:572'><a onclick="displayPageImage('KR1c0036', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='572:582'>　　　　詩之一解</span><br/>
<span class='tline' id='l27' data-llen='582:605'>　欽定詩經傳説彚纂亦頗引用之雖間傷穿鑿而義</span><br/>
<span class='tline' id='l28' data-llen='605:628'>　　　　多徴實究非王學末流以空談求勝者比也</span><br/>
<span class='tline' id='l29' data-llen='628:651'>　　　　明洪武中大學士朱善作詩解頤四卷名與</span><br/>
<span class='tline' id='l30' data-llen='651:674'>　　　　本此書相同然推陳出新則本此書較善多</span><br/>
<span class='tline' id='l31' data-llen='674:694'>　　　　心得焉乾隆四十二年八月恭校上</span><br/>
<span class='tline' id='l32' data-llen='694:726'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l33' data-llen='726:752'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l35' data-llen='771:797'><a onclick="displayPageImage('KR1c0036', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l36' data-llen='797:803'>　　　序</span><br/>
<span class='tline' id='l37' data-llen='803:826'>詩遭秦火全經不存世儒收拾於煨燼之餘綴為三百</span><br/>
<span class='tline' id='l38' data-llen='826:849'>五篇之數非古經也春秋諸大夫所賦之詩如野有蔓</span><br/>
<span class='tline' id='l39' data-llen='849:872'>草之類所謂亂世之音也此乃孔子未正樂之前流於</span><br/>
<span class='tline' id='l40' data-llen='872:895'>民俗習而不知正其在所刪者班固乃謂詩三百五篇</span><br/>
<span class='tline' id='l41' data-llen='895:918'>遭秦火而全者以其諷誦不獨在竹帛故也失經意甚</span><br/>
<span class='tline' id='l42' data-llen='918:941'>矣詩之失傳大抵如此漢初言詩者齊魯韓毛四家而</span><br/>
<span class='tline' id='l43' data-llen='941:964'>毛氏之傳自謂出於子夏著之為傳始露萌芽至於鄭</span><br/>
<span class='tline' id='l44' data-llen='964:990'><a onclick="displayPageImage('KR1c0036', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l45' data-llen='990:1014'>𤣥力主毛説而為箋以發其意於是毛詩行而三家之</span><br/>
<span class='tline' id='l46' data-llen='1014:1037'>説廢矣自兹迄宋莫不宗毛小序之言據為定案謂學</span><br/>
<span class='tline' id='l47' data-llen='1037:1060'>詩而不求序猶入室而不由户也故雖大儒如程子嘗</span><br/>
<span class='tline' id='l48' data-llen='1060:1083'>以已見發眀其意而亦不以其説為非則若其傳真出</span><br/>
<span class='tline' id='l49' data-llen='1083:1106'>於子夏者矣惟鄭夾漈作辯妄以詆小序而朱子取之</span><br/>
<span class='tline' id='l50' data-llen='1106:1129'>亦為辯説一洗序説之陋而又為集傳以詳解之可謂</span><br/>
<span class='tline' id='l51' data-llen='1129:1152'>有功於詩學矣特其所見猶泥舊聞而詩之大意不䏻</span><br/>
<span class='tline' id='l52' data-llen='1152:1175'>超然悉㑹於言表則反有以起人復尋毛舊如東萊吕</span><br/>
<span class='tline' id='l53' data-llen='1175:1201'><a onclick="displayPageImage('KR1c0036', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l54' data-llen='1201:1224'>氏之讀詩記者矣夫東萊朱子之同志也而猶不䏻信</span><br/>
<span class='tline' id='l55' data-llen='1224:1247'>從則何以俟聖人於百世哉隋王通以諸侯不貢詩天</span><br/>
<span class='tline' id='l56' data-llen='1247:1270'>子不采風樂官不達雅國史不眀變而作續詩是經尚</span><br/>
<span class='tline' id='l57' data-llen='1270:1293'>可續而况於傳乎張子曰置心平易然後可以言詩涵</span><br/>
<span class='tline' id='l58' data-llen='1293:1316'>泳從容則忽不自知其解頥矣此説詩者以意逆志之</span><br/>
<span class='tline' id='l59' data-llen='1316:1339'>宗㫖而詩傳之所以可續也苟得其意而於詩學少補</span><br/>
<span class='tline' id='l60' data-llen='1339:1362'>分毫則其為説雖朱子亦當謂其䏻繼志矣庶㡬一解</span><br/>
<span class='tline' id='l61' data-llen='1362:1385'>頥焉自漢匡衡傳載匡説詩解人頥之語而宋范䖏義</span><br/>
<span class='tline' id='l62' data-llen='1385:1411'><a onclick="displayPageImage('KR1c0036', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l63' data-llen='1411:1434'>國朝朱善皆以解頥名詩説則解頥者釋經舊名也今</span><br/>
<span class='tline' id='l64' data-llen='1434:1457'>愚亦以是名書其名同其義不相襲也蓋於舊説多所</span><br/>
<span class='tline' id='l65' data-llen='1457:1480'>破之而一以經文為主書有總論二卷以提其綱正釋</span><br/>
<span class='tline' id='l66' data-llen='1480:1503'>三十卷則説正經者也别為字義八卷附於其後以補</span><br/>
<span class='tline' id='l67' data-llen='1503:1525'>正説之所未備而性情之本名物之詳一覽可盡矣</span><br/>
<span class='tline' id='l68' data-llen='1525:1543'>嘉靖丁巳嵗三月既望紹興彭山季本書</span><br/>
<span class='tline' id='l70' data-llen='1564:1590'><a onclick="displayPageImage('KR1c0036', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1590:1599'>詩說解頥總論引</span><br/>
<span class='tline' id='l72' data-llen='1599:1622'>予輯詩說解頥有正釋三十卷字義八卷比諸家舊説</span><br/>
<span class='tline' id='l73' data-llen='1622:1645'>為詳然一以經文為主而於舊說多所破之覽者或未</span><br/>
<span class='tline' id='l74' data-llen='1645:1668'>䏻悉逹故述總論二卷以冠其端知總論然後知作詩</span><br/>
<span class='tline' id='l75' data-llen='1668:1691'>之本義而考見得失由是而讀全經則條理分眀可以</span><br/>
<span class='tline' id='l76' data-llen='1691:1714'>得其指意之所在而凡與先儒之說有不合者可以照</span><br/>
<span class='tline' id='l77' data-llen='1714:1737'>澈而無疑矣故總論者讀詩之要訣也今特摘出以便</span><br/>
<span class='tline' id='l78' data-llen='1737:1741'>觀云</span><br/>
<span class='tline' id='l79' data-llen='1741:1767'><a onclick="displayPageImage('KR1c0036', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1767:1790'>嘉靖壬戌嵗冬十月晦日七十八翁彭山季本識於東</span><br/>
<span class='tline' id='l81' data-llen='1790:1795'>郭書齋</span><br/>
</p>
<p><br/>
</p>
  </div>
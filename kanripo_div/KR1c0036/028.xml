<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1c0036', 'WYG', '028-1a' );" name="028-1a" class="pb">[028-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　詩說解頥正釋卷二十　　　明　季夲　撰</span><br/>
<span class='tline' id='l10' data-llen='214:217'>頌</span><br/>
<span class='tline' id='l11' data-llen='217:240'>　頌者容也公也臣子形容功德之辭有稱頌先君之</span><br/>
<span class='tline' id='l12' data-llen='240:263'>　德而追思者有稱頌時君之德而祝願者皆公言也</span><br/>
<span class='tline' id='l13' data-llen='263:286'>　亦面陳之而非私諷故與風人歌咏之體不同但周</span><br/>
<span class='tline' id='l14' data-llen='286:309'>　頌亦宜有臣子稱羙時君之德如魯頌泮水閟宫者</span><br/>
<span class='tline' id='l15' data-llen='309:327'>　必皆亡失矣詳見緫論六義及魯頌下</span><br/>
<span class='tline' id='l16' data-llen='327:353'><a onclick="displayPageImage('KR1c0036', 'WYG', '028-1b' );" name="028-1b" class="pb">[028-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='353:357'>周頌</span><br/>
<span class='tline' id='l18' data-llen='357:380'>　諸詩皆止一篇而無章句盖多殘闕然亦無可考矣</span><br/>
<span class='tline' id='l19' data-llen='380:391'>　詳見緫論章句音韻</span><br/>
<span class='tline' id='l20' data-llen='391:395'>清廟</span><br/>
<span class='tline' id='l21' data-llen='395:418'>　經㫖曰此詩乃祭文王之樂歌舊説以為成洛邑朝</span><br/>
<span class='tline' id='l22' data-llen='418:441'>　諸侯而作則洛邑者即書所謂新邑也宜有文武二</span><br/>
<span class='tline' id='l23' data-llen='441:464'>　廟而詩中畧不及武王何邪在武王時豐鎬皆有文</span><br/>
<span class='tline' id='l24' data-llen='464:487'>　王廟至洛邑之成則在成王時矣恐此詩當作於武</span><br/>
<span class='tline' id='l25' data-llen='487:513'><a onclick="displayPageImage('KR1c0036', 'WYG', '028-2a' );" name="028-2a" class="pb">[028-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='513:530'>　王時也自此至維清似宜合為一篇</span><br/>
<span class='tline' id='l27' data-llen='530:553'>於穆清廟肅雝顯相濟濟多士秉文之德對越在天駿</span><br/>
<span class='tline' id='l28' data-llen='553:573'>奔走在廟不顯不承無射於人斯<span class='krp-note'>賦/也</span></span><br/>
<span class='tline' id='l29' data-llen='573:596'>　穆者穆然幽隠貌文王之德無形與聲不可名狀故</span><br/>
<span class='tline' id='l30' data-llen='596:619'>　以穆言清清静也清廟以文王之廟言也肅雝敬且</span><br/>
<span class='tline' id='l31' data-llen='619:642'>　和也顯相以助祭者言謂其有明顯之德即肅雝也</span><br/>
<span class='tline' id='l32' data-llen='642:665'>　多士通言與祭者之多也秉文之德所執者莫非文</span><br/>
<span class='tline' id='l33' data-llen='665:688'>　王之德也駿大也駿奔走在廟即對越在天也自其</span><br/>
<span class='tline' id='l34' data-llen='688:714'><a onclick="displayPageImage('KR1c0036', 'WYG', '028-2b' );" name="028-2b" class="pb">[028-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='714:737'>　神之所交而言則曰在天自其身之所在而言則曰</span><br/>
<span class='tline' id='l36' data-llen='737:760'>　在廟不顯言文王之德不見其顯也而與祭者如在</span><br/>
<span class='tline' id='l37' data-llen='760:783'>　其上不承言文王之德不見其承也而與祭者無怠</span><br/>
<span class='tline' id='l38' data-llen='783:806'>　其心人自顯之人自承之此文王之德在人無斁乃</span><br/>
<span class='tline' id='l39' data-llen='806:824'>　其化之所被也所謂秉文之德者如此</span><br/>
<span class='tline' id='l40' data-llen='824:850'>○維天之命於穆不已於乎不顯文王之德之純<span class='krp-note'>賦/也</span></span><br/>
<span class='tline' id='l41' data-llen='850:873'>　此承上章不顯不承而言文王之德之不顯也在天</span><br/>
<span class='tline' id='l42' data-llen='873:896'>　曰命在人曰德命與德一也不顯即穆也天之命維</span><br/>
<span class='tline' id='l43' data-llen='896:922'><a onclick="displayPageImage('KR1c0036', 'WYG', '028-3a' );" name="028-3a" class="pb">[028-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='922:945'>　穆故流行不已文王之德維不顯故純一不雜穆者</span><br/>
<span class='tline' id='l45' data-llen='945:968'>　天命之體不顯者文德之體不已即穆之無止息處</span><br/>
<span class='tline' id='l46' data-llen='968:991'>　純即不顯之無間斷處知文王則知天知天則知文</span><br/>
<span class='tline' id='l47' data-llen='991:1014'>　王故曰文王與天一也文德如此所以清廟之祭顯</span><br/>
<span class='tline' id='l48' data-llen='1014:1027'>　相之多士秉德而無斁也</span><br/>
<span class='tline' id='l49' data-llen='1027:1052'>○假以溢我我其收之駿惠我文王曽孫篤之<span class='krp-note'>賦/也</span></span><br/>
<span class='tline' id='l50' data-llen='1052:1075'>　假者假借以與之之意溢鄭氏以為盈溢是也言文</span><br/>
<span class='tline' id='l51' data-llen='1075:1098'>　王之德能使人感動以開發聦明如歐陽氏所謂如</span><br/>
<span class='tline' id='l52' data-llen='1098:1124'><a onclick="displayPageImage('KR1c0036', 'WYG', '028-3b' );" name="028-3b" class="pb">[028-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1124:1147'>　水溢而旁及也我豈敢不收而受之乎駿惠者大順</span><br/>
<span class='tline' id='l54' data-llen='1147:1170'>　文王之德即所謂收也如此則衍之無窮曾孫亦篤</span><br/>
<span class='tline' id='l55' data-llen='1170:1193'>　厚之而不忘也曽孫篤之亦大順之意我自主祭者</span><br/>
<span class='tline' id='l56' data-llen='1193:1216'>　言曽孫以後王言自孫之子而下凡事先祖者皆稱</span><br/>
<span class='tline' id='l57' data-llen='1216:1239'>　曽孫此言後王當世守文王之德而不敢忘以見無</span><br/>
<span class='tline' id='l58' data-llen='1239:1245'>　斁之意</span><br/>
<span class='tline' id='l59' data-llen='1245:1271'>○維清緝熈文王之典肇禋迄用有成維周之禎<span class='krp-note'>賦/也</span></span><br/>
<span class='tline' id='l60' data-llen='1271:1294'>　清即清廟之清緝熈即穆之不已非緝熈不可以為</span><br/>
<span class='tline' id='l61' data-llen='1294:1320'><a onclick="displayPageImage('KR1c0036', 'WYG', '028-4a' );" name="028-4a" class="pb">[028-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1320:1343'>　穆非穆則廟不可以為清維主祭者有維清緝熈之</span><br/>
<span class='tline' id='l63' data-llen='1343:1366'>　德則廟之穆然清静可見矣清而緝熈文王之常道</span><br/>
<span class='tline' id='l64' data-llen='1366:1389'>　也肇禋者横渠張氏以為始大祀文王也蓋禋者精</span><br/>
<span class='tline' id='l65' data-llen='1389:1412'>　意以享之義非周禮祭天之禋禮也迄至也自今始</span><br/>
<span class='tline' id='l66' data-llen='1412:1435'>　為禋祀以至於祀事有成鬼神享之周之禎祥莫大</span><br/>
<span class='tline' id='l67' data-llen='1435:1458'>　於此周禎自鬼神享祀上見之然非駿惠文王之德</span><br/>
<span class='tline' id='l68' data-llen='1458:1465'>　者不能也</span><br/>
<span class='tline' id='l69' data-llen='1465:1487'>　　　清廟四章二章章四句一章八句一章五句</span><br/>
<span class='tline' id='l70' data-llen='1487:1513'><a onclick="displayPageImage('KR1c0036', 'WYG', '028-4b' );" name="028-4b" class="pb">[028-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1513:1536'>　　　　集傳清廟也維天之命也維清也分為三篇</span><br/>
<span class='tline' id='l72' data-llen='1536:1559'>　　　　今合為一篇而分四章　清廟舊説以為升</span><br/>
<span class='tline' id='l73' data-llen='1559:1582'>　　　　歌之詩蓋樂莫重於升歌今考清廟一節但</span><br/>
<span class='tline' id='l74' data-llen='1582:1605'>　　　　言助祭者之肅雝而尚未詳文王之德必合</span><br/>
<span class='tline' id='l75' data-llen='1605:1628'>　　　　維天之命二節言之而後見其德之純祭文</span><br/>
<span class='tline' id='l76' data-llen='1628:1651'>　　　　王而以升歌意必在此故文王世子言飬老</span><br/>
<span class='tline' id='l77' data-llen='1651:1674'>　　　　也則曰登歌清廟下管象舞仲尼燕居言饗</span><br/>
<span class='tline' id='l78' data-llen='1674:1697'>　　　　賔也則曰升歌清廟下而管象象者文王之</span><br/>
<span class='tline' id='l79' data-llen='1697:1723'><a onclick="displayPageImage('KR1c0036', 'WYG', '028-5a' );" name="028-5a" class="pb">[028-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1723:1746'>　　　　舞陳氏澔謂維清乃象舞之樂歌是也升歌</span><br/>
<span class='tline' id='l81' data-llen='1746:1769'>　　　　在堂上所貴人聲象管在堂下則合樂而舞</span><br/>
<span class='tline' id='l82' data-llen='1769:1792'>　　　　矣是一詩而分兩奏也後人以其為先王之</span><br/>
<span class='tline' id='l83' data-llen='1792:1815'>　　　　盛德故燕饗亦用之以樂賔焉若明堂位祭</span><br/>
<span class='tline' id='l84' data-llen='1815:1838'>　　　　統謂魯禘周公升歌清廟下而管象亦以文</span><br/>
<span class='tline' id='l85' data-llen='1838:1861'>　　　　王為所出之祖故用此詩則僭禮而非諸侯</span><br/>
<span class='tline' id='l86' data-llen='1861:1872'>　　　　之所得為矣</span><br/>
<span class='tline' id='l87' data-llen='1872:1876'>烈文</span><br/>
<span class='tline' id='l88' data-llen='1876:1902'><a onclick="displayPageImage('KR1c0036', 'WYG', '028-5b' );" name="028-5b" class="pb">[028-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1902:1925'>　經㫖曰此必成王時諸侯助祭於文武之廟既歸而</span><br/>
<span class='tline' id='l90' data-llen='1925:1936'>　訓戒之詩當為大雅</span><br/>
<span class='tline' id='l91' data-llen='1936:1959'>烈文辟公錫兹祉福惠我無疆子孫保之<span class='krp-note'>賦/也</span></span><br/>
<span class='tline' id='l92' data-llen='1959:1982'>　烈文以文德而成功烈者也辟公諸侯也辟公以文</span><br/>
<span class='tline' id='l93' data-llen='1982:2005'>　德而成功烈則德合於先王矣故其助祭能致神明</span><br/>
<span class='tline' id='l94' data-llen='2005:2028'>　之感格是即辟公之錫以祉福也錫如書師錫帝堯</span><br/>
<span class='tline' id='l95' data-llen='2028:2051'>　之錫故臣亦有錫君之義若惠我以無疆之福則我</span><br/>
<span class='tline' id='l96' data-llen='2051:2072'>　之子孫當世世保之而辟公之功所係豈小哉</span><br/>
<span class='tline' id='l97' data-llen='2072:2098'><a onclick="displayPageImage('KR1c0036', 'WYG', '028-6a' );" name="028-6a" class="pb">[028-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2098:2121'>○無封靡于爾邦維王其崇之念兹戎功繼序其皇之</span><br/>
<span class='tline' id='l99' data-llen='2121:2128'><span class='krp-note'>賦/也</span></span><br/>
<span class='tline' id='l100' data-llen='2128:2151'>　無封靡所以惠我無疆也崇崇高之也戎功大功也</span><br/>
<span class='tline' id='l101' data-llen='2151:2174'>　無封靡即戎功矣言爾之在邦也無專利以自封殖</span><br/>
<span class='tline' id='l102' data-llen='2174:2197'>　又不靡汰以自奢侈則所以惠我者至矣王豈不尊</span><br/>
<span class='tline' id='l103' data-llen='2197:2220'>　崇爾邪所以然者錫福之夲在此是爾之戎功也則</span><br/>
<span class='tline' id='l104' data-llen='2220:2243'>　我子孫之繼序将世世保之而大其業我所望於辟</span><br/>
<span class='tline' id='l105' data-llen='2243:2255'>　公之惠無疆者蓋如此</span><br/>
<span class='tline' id='l106' data-llen='2255:2281'><a onclick="displayPageImage('KR1c0036', 'WYG', '028-6b' );" name="028-6b" class="pb">[028-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2281:2304'>○無競維人四方其訓之不顯維德百辟其刑之於乎</span><br/>
<span class='tline' id='l108' data-llen='2304:2315'>前王不忘<span class='krp-note'>賦/也</span></span><br/>
<span class='tline' id='l109' data-llen='2315:2338'>　無競者志夲强而不見其强也不顯者德本顯而不</span><br/>
<span class='tline' id='l110' data-llen='2338:2361'>　見其顯也先王有不强之道不顯之德而人心自服</span><br/>
<span class='tline' id='l111' data-llen='2361:2384'>　四方訓百辟刑故辟公皆無封靡爾邦也苟辟公不</span><br/>
<span class='tline' id='l112' data-llen='2384:2407'>　率則是王者德不足以表正而有愧於前王矣辟公</span><br/>
<span class='tline' id='l113' data-llen='2407:2430'>　又豈可不脩德以惠無疆之戎功而使我成民不能</span><br/>
<span class='tline' id='l114' data-llen='2430:2449'>　忘之治哉四方訓百辟刑即所謂不忘也</span><br/>
<span class='tline' id='l115' data-llen='2449:2475'><a onclick="displayPageImage('KR1c0036', 'WYG', '028-7a' );" name="028-7a" class="pb">[028-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2475:2493'>　　　烈文一章二章章四句一章五句</span><br/>
<span class='tline' id='l117' data-llen='2493:2510'>　　　　集傳一章分三節今為三章</span><br/>
<span class='tline' id='l118' data-llen='2510:2514'>天作</span><br/>
<span class='tline' id='l119' data-llen='2514:2537'>　經㫖曰集傳以此為祀大王之詩則大王肇基王迹</span><br/>
<span class='tline' id='l120' data-llen='2537:2560'>　其德業之盛尚多可稱而獨舉荒山一事何以盡大</span><br/>
<span class='tline' id='l121' data-llen='2560:2583'>　王之功烈哉况連及文王則語亦似不專為大王發</span><br/>
<span class='tline' id='l122' data-llen='2583:2606'>　者竊意此蓋祀岐山之樂歌而亦必有斷簡闕文矣</span><br/>
<span class='tline' id='l123' data-llen='2606:2629'>天作高山大王荒之彼作矣文王康之彼徂矣岐有夷</span><br/>
<span class='tline' id='l124' data-llen='2629:2655'><a onclick="displayPageImage('KR1c0036', 'WYG', '028-7b' );" name="028-7b" class="pb">[028-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2655:2668'>之行子孫保之<span class='krp-note'>賦/也</span></span><br/>
<span class='tline' id='l126' data-llen='2668:2691'>　作者開造之意言天欲開此山以興周也荒治也大</span><br/>
<span class='tline' id='l127' data-llen='2691:2714'>　王荒之所以作也自其既荒而言則天實作之矣作</span><br/>
<span class='tline' id='l128' data-llen='2714:2737'>　矣下疑當有荒字蓋闕文耳康謂靖亂安民民歸者</span><br/>
<span class='tline' id='l129' data-llen='2737:2760'>　衆而其道得通也徂當作岨險阻之意也岐字當屬</span><br/>
<span class='tline' id='l130' data-llen='2760:2783'>　上句與韓昌黎彼岐有岨義同言岐山之高大王既</span><br/>
<span class='tline' id='l131' data-llen='2783:2806'>　荒治之而文王又康之民得通行故有平夷之道可</span><br/>
<span class='tline' id='l132' data-llen='2806:2829'>　以乆安而子孫得以世世保之皆天作此山之功也</span><br/>
<span class='tline' id='l133' data-llen='2829:2855'><a onclick="displayPageImage('KR1c0036', 'WYG', '028-8a' );" name="028-8a" class="pb">[028-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2855:2866'>　　　天作一章七句</span><br/>
<span class='tline' id='l135' data-llen='2866:2873'>昊天有成命</span><br/>
<span class='tline' id='l136' data-llen='2873:2896'>　經㫖曰此詩祭成王之樂歌康王時所作辯説已詳</span><br/>
<span class='tline' id='l137' data-llen='2896:2902'>　論之矣</span><br/>
<span class='tline' id='l138' data-llen='2902:2925'>昊天有成命二后受之成王不敢康夙夜基命宥密於</span><br/>
<span class='tline' id='l139' data-llen='2925:2941'>緝熈單厥心肆其靖之<span class='krp-note'>賦/也</span></span><br/>
<span class='tline' id='l140' data-llen='2941:2964'>　成命謂不易之定命也二后指文王武王也言天命</span><br/>
<span class='tline' id='l141' data-llen='2964:2987'>　所歸而二后受之以有天下也成王名誦武王之子</span><br/>
<span class='tline' id='l142' data-llen='2987:3013'><a onclick="displayPageImage('KR1c0036', 'WYG', '028-8b' );" name="028-8b" class="pb">[028-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3013:3036'>　也基者積累乎下以承籍乎上也宥寛大也密縝密</span><br/>
<span class='tline' id='l144' data-llen='3036:3059'>　也單盡也緝熈單心言其學也所以成宥密之德夙</span><br/>
<span class='tline' id='l145' data-llen='3059:3082'>　夜務成此德以固先王所受之命所謂不敢康也肆</span><br/>
<span class='tline' id='l146' data-llen='3082:3102'>　發語辭靖安也靖天下然後為能保天命也</span><br/>
<span class='tline' id='l147' data-llen='3102:3116'>　　　昊天有成命一章七句</span><br/>
<span class='tline' id='l148' data-llen='3116:3120'>我將</span><br/>
<span class='tline' id='l149' data-llen='3120:3143'>　經㫖曰此宗祀文王於明堂以配上帝之樂歌明堂</span><br/>
<span class='tline' id='l150' data-llen='3143:3166'>　之祭蓋朝諸侯於方岳時事也以文王為方伯有功</span><br/>
<span class='tline' id='l151' data-llen='3166:3192'><a onclick="displayPageImage('KR1c0036', 'WYG', '028-9a' );" name="028-9a" class="pb">[028-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3192:3215'>　於方岳故時廵則以配帝蓋天之主宰一方者曰帝</span><br/>
<span class='tline' id='l153' data-llen='3215:3238'>　唐虞廵狩而以燔柴祭天即此禮也而配文王以嚴</span><br/>
<span class='tline' id='l154' data-llen='3238:3261'>　父則周公為之故宗祀明堂非季秋大享之謂也然</span><br/>
<span class='tline' id='l155' data-llen='3261:3274'>　此詩上下亦必有闕文矣</span><br/>
<span class='tline' id='l156' data-llen='3274:3294'>我将我享維羊維牛維天其右之<span class='krp-note'>賦/也</span></span><br/>
<span class='tline' id='l157' data-llen='3294:3317'>　按祭法云燔柴於泰壇用騂犢則明堂祭天當用特</span><br/>
<span class='tline' id='l158' data-llen='3317:3340'>　牛而有羊者周禮羊人曰積共羊牲謂積柴祭天則</span><br/>
<span class='tline' id='l159' data-llen='3340:3363'>　用羊實柴也先柴而後獻故維羊文在維牛之上將</span><br/>
<span class='tline' id='l160' data-llen='3363:3389'><a onclick="displayPageImage('KR1c0036', 'WYG', '028-9b' );" name="028-9b" class="pb">[028-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3389:3412'>　者奉羊以供柴也享者獻牛以供祀也孔氏以為祭</span><br/>
<span class='tline' id='l162' data-llen='3412:3435'>　天貴誠用犢其配之人當用太牢則天與文王異饌</span><br/>
<span class='tline' id='l163' data-llen='3435:3458'>　矣以父配帝牲牢自宜如一不得異施如召誥用牲</span><br/>
<span class='tline' id='l164' data-llen='3458:3481'>　于郊以稷配而曰牛二也况牛羊之下但曰維天其</span><br/>
<span class='tline' id='l165' data-llen='3481:3504'>　右之則首舉羊牛専為天言而不及配帝之文王矣</span><br/>
<span class='tline' id='l166' data-llen='3504:3527'>　右尚也若謂在饌之右則下言既右享之於義不通</span><br/>
<span class='tline' id='l167' data-llen='3527:3545'>　豈有文王與上帝同列而右牲之理哉</span><br/>
<span class='tline' id='l168' data-llen='3545:3572'>○儀式刑文王之典日靖四方伊嘏文王既右享之<span class='krp-note'>賦/也</span></span><br/>
<span class='tline' id='l169' data-llen='3572:3599'><a onclick="displayPageImage('KR1c0036', 'WYG', '028-10a' );" name="028-10a" class="pb">[028-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3599:3622'>　儀者象其心也式者敬其事也刑者畏其法也皆所</span><br/>
<span class='tline' id='l171' data-llen='3622:3645'>　以法文王之常道也靖安也嘏錫福也言我法文王</span><br/>
<span class='tline' id='l172' data-llen='3645:3668'>　之典以安天下則無愧於文王矣我既無愧於文王</span><br/>
<span class='tline' id='l173' data-llen='3668:3691'>　則所以感格之者有素而此錫福之文王所以右享</span><br/>
<span class='tline' id='l174' data-llen='3691:3714'>　我者又豈待今日哉實既右享之矣享與饗同歆也</span><br/>
<span class='tline' id='l175' data-llen='3714:3737'>　於天曰其者望之而不敢必也於文王曰既者信之</span><br/>
<span class='tline' id='l176' data-llen='3737:3746'>　而知其必享也</span><br/>
<span class='tline' id='l177' data-llen='3746:3766'>○我其夙夜畏天之威于時保之<span class='krp-note'>賦/也</span></span><br/>
<span class='tline' id='l178' data-llen='3766:3793'><a onclick="displayPageImage('KR1c0036', 'WYG', '028-10b' );" name="028-10b" class="pb">[028-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3793:3816'>　此言儀式刑之實也天與文王既皆右享我矣我其</span><br/>
<span class='tline' id='l180' data-llen='3816:3839'>　夙夜畏天之威于時保而弗失庶㡬所以儀式刑文</span><br/>
<span class='tline' id='l181' data-llen='3839:3862'>　王之典日靖四方者益至矣又不可以兾其常享我</span><br/>
<span class='tline' id='l182' data-llen='3862:3885'>　乎○東萊吕氏曰於天維庶其饗之不敢加一辭焉</span><br/>
<span class='tline' id='l183' data-llen='3885:3908'>　於文王則言儀式其典日靖四方天不待賛法文王</span><br/>
<span class='tline' id='l184' data-llen='3908:3931'>　所以法天也卒章惟言畏天之威而不及文王者統</span><br/>
<span class='tline' id='l185' data-llen='3931:3951'>　於尊也畏天所以畏文王也天與文王一也</span><br/>
<span class='tline' id='l186' data-llen='3951:3969'>　　　我將三章二章章三句一章四句</span><br/>
<span class='tline' id='l187' data-llen='3969:3996'><a onclick="displayPageImage('KR1c0036', 'WYG', '028-11a' );" name="028-11a" class="pb">[028-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3996:4013'>　　　　集傳一章分三節今為三章</span><br/>
<span class='tline' id='l189' data-llen='4013:4017'>時邁</span><br/>
<span class='tline' id='l190' data-llen='4017:4040'>　經㫖曰此必武王廵狩朝㑹諸侯祭帝於方岳而諸</span><br/>
<span class='tline' id='l191' data-llen='4040:4063'>　侯頌天子之詩也觀詩中兩稱允王則為諸侯之頌</span><br/>
<span class='tline' id='l192' data-llen='4063:4086'>　辭而非天子之自道意必周公所作故祭公謀父以</span><br/>
<span class='tline' id='l193' data-llen='4086:4109'>　為周文公之頌歟此與上篇似一時之事但上下亦</span><br/>
<span class='tline' id='l194' data-llen='4109:4117'>　必有闕誤耳</span><br/>
<span class='tline' id='l195' data-llen='4117:4133'>時邁其邦昊天其子之<span class='krp-note'>賦/也</span></span><br/>
<span class='tline' id='l196' data-llen='4133:4160'><a onclick="displayPageImage('KR1c0036', 'WYG', '028-11b' );" name="028-11b" class="pb">[028-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4160:4183'>　邁廵行也邦諸侯之國也昊天其子之謂祭帝而克</span><br/>
<span class='tline' id='l198' data-llen='4183:4195'>　饗也蓋諸侯頌王之辭</span><br/>
<span class='tline' id='l199' data-llen='4195:4218'>○實右序有周薄言震之莫不震疊懐柔百神及河喬</span><br/>
<span class='tline' id='l200' data-llen='4218:4230'>嶽允王維后<span class='krp-note'>賦/也</span></span><br/>
<span class='tline' id='l201' data-llen='4230:4253'>　此明其實為天所子也實右序有周猶曰歴數在爾</span><br/>
<span class='tline' id='l202' data-llen='4253:4276'>　躬也蓋天命所右次序及之之意薄少也薄言震之</span><br/>
<span class='tline' id='l203' data-llen='4276:4299'>　謂雖以征誅得天下而實不專尚威震也疉重複也</span><br/>
<span class='tline' id='l204' data-llen='4299:4322'>　震疊震震不已也如此則以德服人而神亦格之矣</span><br/>
<span class='tline' id='l205' data-llen='4322:4349'><a onclick="displayPageImage('KR1c0036', 'WYG', '028-12a' );" name="028-12a" class="pb">[028-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4349:4372'>　百神河嶽無不懐柔非因乎震也則為天所子而信</span><br/>
<span class='tline' id='l207' data-llen='4372:4382'>　乎其為天下君矣</span><br/>
<span class='tline' id='l208' data-llen='4382:4405'>○明昭有周式序在位載戢干戈載櫜弓矢我求懿德</span><br/>
<span class='tline' id='l209' data-llen='4405:4420'>肆于時夏允王保之<span class='krp-note'>賦/也</span></span><br/>
<span class='tline' id='l210' data-llen='4420:4443'>　此言以昭明之德保天命也自天命而言則曰右序</span><br/>
<span class='tline' id='l211' data-llen='4443:4466'>　自君之政治而言則曰明昭式用也式序在位謂在</span><br/>
<span class='tline' id='l212' data-llen='4466:4489'>　位者式序之而不混蓋惟賢則立之以位也戢收櫜</span><br/>
<span class='tline' id='l213' data-llen='4489:4512'>　韜也戢干戈櫜弓矢歛武事而不用也懿德即上文</span><br/>
<span class='tline' id='l214' data-llen='4512:4539'><a onclick="displayPageImage('KR1c0036', 'WYG', '028-12b' );" name="028-12b" class="pb">[028-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4539:4562'>　明昭之德也肆陳也夏中國也求懿美之德布陳於</span><br/>
<span class='tline' id='l216' data-llen='4562:4585'>　中國也歛武事而脩文德保天命之夲也故曰允王</span><br/>
<span class='tline' id='l217' data-llen='4585:4590'>　保之</span><br/>
<span class='tline' id='l218' data-llen='4590:4611'>　　　時邁三章一章二句一章六句一章七句</span><br/>
<span class='tline' id='l219' data-llen='4611:4634'>　　　　集傳一章分三節今為三章○魯語叔孫穆</span><br/>
<span class='tline' id='l220' data-llen='4634:4657'>　　　　子謂金奏肆夏樊遏渠天子所以饗元侯也</span><br/>
<span class='tline' id='l221' data-llen='4657:4680'>　　　　韋昭注云肆夏一名樊韶夏一名遏納夏一</span><br/>
<span class='tline' id='l222' data-llen='4680:4703'>　　　　名渠即周禮九夏之三也吕叔玉則謂肆夏</span><br/>
<span class='tline' id='l223' data-llen='4703:4730'><a onclick="displayPageImage('KR1c0036', 'WYG', '028-13a' );" name="028-13a" class="pb">[028-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4730:4753'>　　　　時邁也樊遏執競也渠思文也韋説雖畧與</span><br/>
<span class='tline' id='l225' data-llen='4753:4776'>　　　　吕不同然皆夲於周禮鐘師之九夏夫夏禹</span><br/>
<span class='tline' id='l226' data-llen='4776:4799'>　　　　樂也九夏本周詩而以夏名猶齊景公作君</span><br/>
<span class='tline' id='l227' data-llen='4799:4822'>　　　　臣相説之樂而名為徴韶角韶也詩篇今亦</span><br/>
<span class='tline' id='l228' data-llen='4822:4845'>　　　　散亡故鄭氏曰九夏詩篇載在樂章樂崩亦</span><br/>
<span class='tline' id='l229' data-llen='4845:4868'>　　　　從而亡是以頌不能載如此則九夏亦不知</span><br/>
<span class='tline' id='l230' data-llen='4868:4891'>　　　　其為何詩矣今觀時邁執競思文畧無饗元</span><br/>
<span class='tline' id='l231' data-llen='4891:4914'>　　　　侯之意則穆叔所指三夏安得必其為此三</span><br/>
<span class='tline' id='l232' data-llen='4914:4941'><a onclick="displayPageImage('KR1c0036', 'WYG', '028-13b' );" name="028-13b" class="pb">[028-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4941:4949'>　　　　詩邪</span><br/>
<span class='tline' id='l234' data-llen='4949:4953'>執競</span><br/>
<span class='tline' id='l235' data-llen='4953:4976'>　經㫖曰此祫祭武王成王康王神既錫嘏而加爵娱</span><br/>
<span class='tline' id='l236' data-llen='4976:4999'>　尸之樂歌也觀醉飽降福之言則非祼獻時語矣蓋</span><br/>
<span class='tline' id='l237' data-llen='4999:5022'>　祭不祈福而神之降福但可言於錫嘏之後耳然其</span><br/>
<span class='tline' id='l238' data-llen='5022:5045'>　上必有正祭三王之詩而今亦闕矣古序謂祀武王</span><br/>
<span class='tline' id='l239' data-llen='5045:5068'>　則辯説論之詳矣但不可語於時祭也以為時祭則</span><br/>
<span class='tline' id='l240' data-llen='5068:5091'>　四親當各專一廟廟各有尸而三王合一其上又不</span><br/>
<span class='tline' id='l241' data-llen='5091:5118'><a onclick="displayPageImage('KR1c0036', 'WYG', '028-14a' );" name="028-14a" class="pb">[028-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5118:5141'>　及文王未備四親之數以為時祫則亦主四親於禮</span><br/>
<span class='tline' id='l243' data-llen='5141:5164'>　有礙乃世儒附㑹之説也惟大祫則凡為君者皆得</span><br/>
<span class='tline' id='l244' data-llen='5164:5187'>　列於創業之君之廟而統於一尸此蓋昭王時以成</span><br/>
<span class='tline' id='l245' data-llen='5187:5210'>　康二王祫食於武王廟之詩也昭王以下尚未及焉</span><br/>
<span class='tline' id='l246' data-llen='5210:5233'>　故止於三王而已但不知其何故而舉此祭耳時祭</span><br/>
<span class='tline' id='l247' data-llen='5233:5253'>　不當祫祫祭止一尸詳論於廟制考義卷一</span><br/>
<span class='tline' id='l248' data-llen='5253:5276'>執競武王無競維烈不顯成康上帝是皇自彼成康奄</span><br/>
<span class='tline' id='l249' data-llen='5276:5290'>有四方斤斤其明<span class='krp-note'>賦/也</span></span><br/>
<span class='tline' id='l250' data-llen='5290:5317'><a onclick="displayPageImage('KR1c0036', 'WYG', '028-14b' );" name="028-14b" class="pb">[028-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5317:5340'>　競者自强之意既曰執競而又曰無競維烈言武王</span><br/>
<span class='tline' id='l252' data-llen='5340:5363'>　雖執競而實不見其競以成功也不顯者闇然不見</span><br/>
<span class='tline' id='l253' data-llen='5363:5386'>　其成功之迹也武王無競故成康亦不顯乃其家學</span><br/>
<span class='tline' id='l254' data-llen='5386:5409'>　所傳之一致也皇大也使之大其業也奄有大有也</span><br/>
<span class='tline' id='l255' data-llen='5409:5432'>　斤斤其明者明察如斧斤之斷也此其不顯之顯所</span><br/>
<span class='tline' id='l256' data-llen='5432:5455'>　以能大其業而上帝是皇也周人之稱先王宜曰維</span><br/>
<span class='tline' id='l257' data-llen='5455:5478'>　此成康云自彼者非外之之辭言自彼奄有四方以</span><br/>
<span class='tline' id='l258' data-llen='5478:5501'>　來其明能斷而斤斤不息也正祭之詩必有特言以</span><br/>
<span class='tline' id='l259' data-llen='5501:5528'><a onclick="displayPageImage('KR1c0036', 'WYG', '028-15a' );" name="028-15a" class="pb">[028-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5528:5549'>　别成康之德者至此則既錫嘏而其文從畧耳</span><br/>
<span class='tline' id='l261' data-llen='5549:5572'>○鐘鼓喤喤磬筦將將降福穰穰降福簡簡威儀反反</span><br/>
<span class='tline' id='l262' data-llen='5572:5587'>既醉既飽福禄來反<span class='krp-note'>賦/也</span></span><br/>
<span class='tline' id='l263' data-llen='5587:5610'>　喤喤大也将将集也穰穰盛也簡簡者不妄施之意</span><br/>
<span class='tline' id='l264' data-llen='5610:5633'>　猶簡在之簡也反反者重複之意反而又反也言神</span><br/>
<span class='tline' id='l265' data-llen='5633:5656'>　之降福不苟必其有反反之威儀者而後福及之也</span><br/>
<span class='tline' id='l266' data-llen='5656:5679'>　既醉既飽神饗之也如此則福禄之來反復不厭矣</span><br/>
<span class='tline' id='l267' data-llen='5679:5691'>　　　執競二章章七句</span><br/>
<span class='tline' id='l268' data-llen='5691:5718'><a onclick="displayPageImage('KR1c0036', 'WYG', '028-15b' );" name="028-15b" class="pb">[028-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5718:5735'>　　　　集傳一章分四節今為二章</span><br/>
<span class='tline' id='l270' data-llen='5735:5739'>思文</span><br/>
<span class='tline' id='l271' data-llen='5739:5762'>　經㫖曰序以為后稷配天也如此則當先有祭天之</span><br/>
<span class='tline' id='l272' data-llen='5762:5785'>　文而不宜專重稷也故集傳不的言之則以之為祭</span><br/>
<span class='tline' id='l273' data-llen='5785:5795'>　后稷之詩亦可也</span><br/>
<span class='tline' id='l274' data-llen='5795:5818'>思文后稷克配彼天立我烝民莫匪爾極貽我來牟帝</span><br/>
<span class='tline' id='l275' data-llen='5818:5838'>命率育無此疆爾界陳常于時夏<span class='krp-note'>賦/也</span></span><br/>
<span class='tline' id='l276' data-llen='5838:5861'>　思語辭文有文德也立樹立之立立我烝民莫匪爾</span><br/>
<span class='tline' id='l277' data-llen='5861:5888'><a onclick="displayPageImage('KR1c0036', 'WYG', '028-16a' );" name="028-16a" class="pb">[028-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5888:5911'>　極所謂王建其有極也蓋后稷之德克配彼天所以</span><br/>
<span class='tline' id='l279' data-llen='5911:5934'>　立極於天下也來小麥也牟與麰同大麥也詳見七</span><br/>
<span class='tline' id='l280' data-llen='5934:5957'>　月字義率徧育飬也貽來牟而率育之有恒産而有</span><br/>
<span class='tline' id='l281' data-llen='5957:5980'>　恒心是其極之所以立烝民也故無此疆彼界人人</span><br/>
<span class='tline' id='l282' data-llen='5980:6003'>　皆得復其性而常道陳於諸夏矣古人之治所重在</span><br/>
<span class='tline' id='l283' data-llen='6003:6026'>　使人歸善所以飬民使遂其生者正為此耳華谷嚴</span><br/>
<span class='tline' id='l284' data-llen='6026:6049'>　氏曰后稷播百榖獨舉來牟者以其先熟濟民之食</span><br/>
<span class='tline' id='l285' data-llen='6049:6055'>　尤切也</span><br/>
<span class='tline' id='l286' data-llen='6055:6082'><a onclick="displayPageImage('KR1c0036', 'WYG', '028-16b' );" name="028-16b" class="pb">[028-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6082:6093'>　　　思文一章八句</span><br/>
<span class='tline' id='l288' data-llen='6093:6116'>　　　　周之先公有功德而當祀如公劉大王王季</span><br/>
<span class='tline' id='l289' data-llen='6116:6139'>　　　　宜皆有樂歌而詩皆亡之所存者惟文王武</span><br/>
<span class='tline' id='l290' data-llen='6139:6159'>　　　　王之詩畧備可以見其殘闕者多矣</span><br/>
<span class='tline' id='l291' data-llen='6159:6162'>　</span><br/>
<span class='tline' id='l292' data-llen='6162:6165'>　</span><br/>
<span class='tline' id='l293' data-llen='6165:6168'>　</span><br/>
<span class='tline' id='l294' data-llen='6168:6181'>　詩說解頥正釋卷二十六</span><br/>
</p>
<p><br/>
</p>
  </div>
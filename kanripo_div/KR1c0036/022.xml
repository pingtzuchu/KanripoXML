<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1c0036', 'WYG', '022-1a' );" name="022-1a" class="pb">[022-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:213'>　詩說解頥正釋卷二十　　　明　季夲　撰</span><br/>
<span class='tline' id='l10' data-llen='213:217'>北山</span><br/>
<span class='tline' id='l11' data-llen='217:240'>　經㫖曰士人以大夫役使不均已勞於王事而不得</span><br/>
<span class='tline' id='l12' data-llen='240:263'>　以養其父母故作此詩而正言以譏切時事也夫以</span><br/>
<span class='tline' id='l13' data-llen='263:286'>　士子而任經營四方之事非若老成更事之有素望</span><br/>
<span class='tline' id='l14' data-llen='286:309'>　者則非所當使而使矣欲辭不得而無所控愬此其</span><br/>
<span class='tline' id='l15' data-llen='309:332'>　所以不得不正言以發其不均之情歟蓋恐或僨國</span><br/>
<span class='tline' id='l16' data-llen='332:358'><a onclick="displayPageImage('KR1c0036', 'WYG', '022-1b' );" name="022-1b" class="pb">[022-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='358:381'>　事則所係尤重也三山李氏以為北山不當怨而怨</span><br/>
<span class='tline' id='l18' data-llen='381:404'>　夫子不刪之者所以刺幽王也則不知作者之意夲</span><br/>
<span class='tline' id='l19' data-llen='404:413'>　出於不得已耳</span><br/>
<span class='tline' id='l20' data-llen='413:436'>陟彼北山言采其杞偕偕士子朝夕從事王事靡盬憂</span><br/>
<span class='tline' id='l21' data-llen='436:446'>我父母<span class='krp-note'>賦/也</span></span><br/>
<span class='tline' id='l22' data-llen='446:469'>　偕偕強壯率人之意士子詩人自謂蓋文上也文士</span><br/>
<span class='tline' id='l23' data-llen='469:492'>　非所以任膂力經營之事者故以士子為言此言役</span><br/>
<span class='tline' id='l24' data-llen='492:515'>　使非宜而不得免也士子本但可以養父母者而力</span><br/>
<span class='tline' id='l25' data-llen='515:541'><a onclick="displayPageImage('KR1c0036', 'WYG', '022-2a' );" name="022-2a" class="pb">[022-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='541:554'>　小任重此父母所以憂歟</span><br/>
<span class='tline' id='l27' data-llen='554:577'>○溥天之下莫非王土率土之濵莫非王臣大夫不均</span><br/>
<span class='tline' id='l28' data-llen='577:589'>我從事獨賢<span class='krp-note'>賦/也</span></span><br/>
<span class='tline' id='l29' data-llen='589:612'>　漙徧濵涯也此言役使不均而已獨任其勞也不均</span><br/>
<span class='tline' id='l30' data-llen='612:635'>　言大夫者見王委政非人而不能察也賢猶勞也恊</span><br/>
<span class='tline' id='l31' data-llen='635:643'>　韻故言賢耳</span><br/>
<span class='tline' id='l32' data-llen='643:666'>○四牡彭彭王事傍傍嘉我未老鮮我方将旅力方剛</span><br/>
<span class='tline' id='l33' data-llen='666:677'>經營四方<span class='krp-note'>賦/也</span></span><br/>
<span class='tline' id='l34' data-llen='677:703'><a onclick="displayPageImage('KR1c0036', 'WYG', '022-2b' );" name="022-2b" class="pb">[022-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='703:726'>　彭彭蘇氏以為壯盛貌是也蓋欲其行而不息故選</span><br/>
<span class='tline' id='l36' data-llen='726:749'>　馬之壯盛者用之傍傍傍出貌言事之沓至也嘉善</span><br/>
<span class='tline' id='l37' data-llen='749:772'>　鮮少将進也旅與膂同以膂力方剛之人而使之經</span><br/>
<span class='tline' id='l38' data-llen='772:795'>　營四方蓋難處之事也惟老成更事者為能任之非</span><br/>
<span class='tline' id='l39' data-llen='795:818'>　可以使士子也士子獨任此勞所以為不均也此申</span><br/>
<span class='tline' id='l40' data-llen='818:827'>　上章獨賢之意</span><br/>
<span class='tline' id='l41' data-llen='827:850'>○或燕燕居息或盡瘁事國或息偃在牀或不已于行</span><br/>
<span class='tline' id='l42' data-llen='850:857'><span class='krp-note'>賦/也</span></span><br/>
<span class='tline' id='l43' data-llen='857:883'><a onclick="displayPageImage('KR1c0036', 'WYG', '022-3a' );" name="022-3a" class="pb">[022-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='883:906'>　燕燕安息貌事國從事於國也不已於行謂驅馳道</span><br/>
<span class='tline' id='l45' data-llen='906:911'>　路也</span><br/>
<span class='tline' id='l46' data-llen='911:934'>○或不知呌號或慘慘劬勞或栖遲偃仰或王事鞅掌</span><br/>
<span class='tline' id='l47' data-llen='934:941'><span class='krp-note'>賦/也</span></span><br/>
<span class='tline' id='l48' data-llen='941:964'>　不知呌號謂深居安逸而外人有呌呼亦不知也栖</span><br/>
<span class='tline' id='l49' data-llen='964:987'>　遲偃仰謂栖遲於家而偃仰者鞅如馬鞅之鞅掌謂</span><br/>
<span class='tline' id='l50' data-llen='987:999'>　以手執持拘束之意也</span><br/>
<span class='tline' id='l51' data-llen='999:1022'>○或湛樂飲酒或慘慘畏咎或出入風議或靡事不為</span><br/>
<span class='tline' id='l52' data-llen='1022:1048'><a onclick="displayPageImage('KR1c0036', 'WYG', '022-3b' );" name="022-3b" class="pb">[022-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1048:1062'><span class='krp-note'>賦/也</span>○<span class='krp-note'>風音/諷</span></span><br/>
<span class='tline' id='l54' data-llen='1062:1085'>　風議謂聞風則任口舌以議論人也靡事不為雖有</span><br/>
<span class='tline' id='l55' data-llen='1085:1108'>　咎之事亦不敢辭也此上三章皆言役使不均之意</span><br/>
<span class='tline' id='l56' data-llen='1108:1127'>　其間蓋有可使之人而大夫不以為意也</span><br/>
<span class='tline' id='l57' data-llen='1127:1146'>　　　北山六章三章章六句三章章四句</span><br/>
<span class='tline' id='l58' data-llen='1146:1152'>無将大軍</span><br/>
<span class='tline' id='l59' data-llen='1152:1175'>　經㫖曰士大夫有經營家事而多思以累其心者其</span><br/>
<span class='tline' id='l60' data-llen='1175:1198'>　朋友以此為小人之事非君子所當為也故作此詩</span><br/>
<span class='tline' id='l61' data-llen='1198:1224'><a onclick="displayPageImage('KR1c0036', 'WYG', '022-4a' );" name="022-4a" class="pb">[022-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1224:1247'>　以戒之勿使心昏焉蓋樊遲請學稼圃而孔子告以</span><br/>
<span class='tline' id='l63' data-llen='1247:1258'>　不如老農老圃之意</span><br/>
<span class='tline' id='l64' data-llen='1258:1288'>無将大車祗自塵兮無思百憂祗自疧兮<span class='krp-note'>賦/也</span>○<span class='krp-note'>疷音/昬</span></span><br/>
<span class='tline' id='l65' data-llen='1288:1311'>　将扶進也大車平地任載之車駕牛者也民間禾黍</span><br/>
<span class='tline' id='l66' data-llen='1311:1334'>　薪蒸皆載以此車治家事者百憂累之故戒以無思</span><br/>
<span class='tline' id='l67' data-llen='1334:1356'>　疧昬也劉氏曰當作□與<img height='20' width='20' alt='&amp;KR2188' title='KR2188' src='https://raw.githubusercontent.com/kanripo/KR-Gaiji/master/images/KR2188.png'/>同</span><br/>
<span class='tline' id='l68' data-llen='1356:1380'>○無将大車維塵冥冥無思百憂不出于熲<span class='krp-note'>賦/也</span></span><br/>
<span class='tline' id='l69' data-llen='1380:1403'>　冥冥昏晦也熲與耿同小明也不出于熲謂心昬而</span><br/>
<span class='tline' id='l70' data-llen='1403:1429'><a onclick="displayPageImage('KR1c0036', 'WYG', '022-4b' );" name="022-4b" class="pb">[022-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1429:1437'>　明不能發也</span><br/>
<span class='tline' id='l72' data-llen='1437:1468'>○無将大車維塵雝兮無思百憂祇自重兮<span class='krp-note'>賦/也</span>○<span class='krp-note'>雝去/聲</span></span><br/>
<span class='tline' id='l73' data-llen='1468:1480'>　雝與壅同重重其昬也</span><br/>
<span class='tline' id='l74' data-llen='1480:1494'>　　　無将大車三章章四句</span><br/>
<span class='tline' id='l75' data-llen='1494:1498'>小明</span><br/>
<span class='tline' id='l76' data-llen='1498:1521'>　經㫖曰大夫正直露才為人所忌畀之以難為之事</span><br/>
<span class='tline' id='l77' data-llen='1521:1544'>　使困於征役而不得歸故作詩以自咎而戒其僚友</span><br/>
<span class='tline' id='l78' data-llen='1544:1552'>　之不妬賢也</span><br/>
<span class='tline' id='l79' data-llen='1552:1578'><a onclick="displayPageImage('KR1c0036', 'WYG', '022-5a' );" name="022-5a" class="pb">[022-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1578:1601'>明明上天照臨下土我征徂西至于艽野二月初吉載</span><br/>
<span class='tline' id='l81' data-llen='1601:1624'>離寒暑心之憂矣其毒大苦念彼共人涕零如雨豈不</span><br/>
<span class='tline' id='l82' data-llen='1624:1637'>懐歸畏此罪罟<span class='krp-note'>賦/也</span></span><br/>
<span class='tline' id='l83' data-llen='1637:1660'>　艽野毛氏以為荒逺之地其地在西故曰徂西或曰</span><br/>
<span class='tline' id='l84' data-llen='1660:1683'>　即西戎也二月周正建丑之月也蓋據其在艽野念</span><br/>
<span class='tline' id='l85' data-llen='1683:1706'>　共人之日而言離與罹同遭也云再離寒暑距其初</span><br/>
<span class='tline' id='l86' data-llen='1706:1729'>　行既兩年矣毒者為人所害也共人指其僚友蓋在</span><br/>
<span class='tline' id='l87' data-llen='1729:1752'>　位而能靖共者丘氏以為隠居不仕者非也罟網也</span><br/>
<span class='tline' id='l88' data-llen='1752:1778'><a onclick="displayPageImage('KR1c0036', 'WYG', '022-5b' );" name="022-5b" class="pb">[022-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1778:1801'>　欲歸則罹罪罟所以不敢言歸而念其僚友之恭也</span><br/>
<span class='tline' id='l90' data-llen='1801:1824'>○昔我徃矣日月方除曷云其還嵗聿云莫念我獨兮</span><br/>
<span class='tline' id='l91' data-llen='1824:1847'>我事孔庶心之憂矣憚我不暇念彼共人睠睠懐顧豈</span><br/>
<span class='tline' id='l92' data-llen='1847:1869'>不懐歸畏此譴怒<span class='krp-note'>賦/也</span>○<span class='krp-note'>憚丁/佐反</span></span><br/>
<span class='tline' id='l93' data-llen='1869:1892'>　除除寒而入暖也以下章日月方奥例之當是卯辰</span><br/>
<span class='tline' id='l94' data-llen='1892:1915'>　月之交也此在昔初徃之時蓋追叙徃年之月也當</span><br/>
<span class='tline' id='l95' data-llen='1915:1938'>　時計度還期不出其年之嵗莫謂亥月之終也今又</span><br/>
<span class='tline' id='l96' data-llen='1938:1961'>　不得歸而至於次年之二月初吉猶在艽野故上章</span><br/>
<span class='tline' id='l97' data-llen='1961:1987'><a onclick="displayPageImage('KR1c0036', 'WYG', '022-6a' );" name="022-6a" class="pb">[022-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1987:2010'>　云載罹寒暑庶衆憚勞也事孔庶謂衆事交畀也以</span><br/>
<span class='tline' id='l99' data-llen='2010:2033'>　一身獨當故曰憚我不暇此小人困人以難為也譴</span><br/>
<span class='tline' id='l100' data-llen='2033:2040'>　責即罪罟</span><br/>
<span class='tline' id='l101' data-llen='2040:2063'>○昔我徃矣日月方奥曷云其還政事愈蹙嵗聿云莫</span><br/>
<span class='tline' id='l102' data-llen='2063:2086'>采蕭穫菽心之憂矣自詒伊戚念彼共人興言出宿豈</span><br/>
<span class='tline' id='l103' data-llen='2086:2108'>不懐歸畏此反覆<span class='krp-note'>賦/也</span>○<span class='krp-note'>奥與/燠同</span></span><br/>
<span class='tline' id='l104' data-llen='2108:2131'>　奥暖促急也蓋蹙夲上章孔庶言采蕭穫菽嵗莫之</span><br/>
<span class='tline' id='l105' data-llen='2131:2154'>　事謂未得歸也自詒伊戚蓋悔其露才而不能沉晦</span><br/>
<span class='tline' id='l106' data-llen='2154:2180'><a onclick="displayPageImage('KR1c0036', 'WYG', '022-6b' );" name="022-6b" class="pb">[022-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2180:2203'>　非謂不能見㡬逺去也出宿謂憂而不能安枕故出</span><br/>
<span class='tline' id='l108' data-llen='2203:2226'>　宿於外也反覆謂小人傾險無常恐有不測之禍也</span><br/>
<span class='tline' id='l109' data-llen='2226:2249'>　此前三章皆言小人不如僚友之恭而不敢言歸以</span><br/>
<span class='tline' id='l110' data-llen='2249:2255'>　取禍也</span><br/>
<span class='tline' id='l111' data-llen='2255:2278'>○嗟爾君子無恒安處靖共爾位正直是與神之聽之</span><br/>
<span class='tline' id='l112' data-llen='2278:2289'>式榖以女<span class='krp-note'>賦/也</span></span><br/>
<span class='tline' id='l113' data-llen='2289:2312'>　君子指其僚友也靖與静同與猶助也榖善也以猶</span><br/>
<span class='tline' id='l114' data-llen='2312:2335'>　與也無恒安處謂其不可以緘黙安身為常也共而</span><br/>
<span class='tline' id='l115' data-llen='2335:2361'><a onclick="displayPageImage('KR1c0036', 'WYG', '022-7a' );" name="022-7a" class="pb">[022-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2361:2384'>　曰靖則沉晦而非露才者矣正直之人是助而不忌</span><br/>
<span class='tline' id='l117' data-llen='2384:2403'>　才則神亦助之以善不求禄而禄自至也</span><br/>
<span class='tline' id='l118' data-llen='2403:2426'>○嗟爾君子無恒安息靖共爾位好是正直神之聽之</span><br/>
<span class='tline' id='l119' data-llen='2426:2437'>介爾景福<span class='krp-note'>賦/也</span></span><br/>
<span class='tline' id='l120' data-llen='2437:2460'>　好愛介助景大也此上兩章皆戒其僚友以不忌才</span><br/>
<span class='tline' id='l121' data-llen='2460:2465'>　之意</span><br/>
<span class='tline' id='l122' data-llen='2465:2485'>　　　小明五章三章章十二句二章章六句</span><br/>
<span class='tline' id='l123' data-llen='2485:2489'>鼔鐘</span><br/>
<span class='tline' id='l124' data-llen='2489:2515'><a onclick="displayPageImage('KR1c0036', 'WYG', '022-7b' );" name="022-7b" class="pb">[022-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2515:2538'>　經㫖曰舊說幽王鼔鐘淮水之上為流連之樂乆而</span><br/>
<span class='tline' id='l126' data-llen='2538:2561'>　忘反聞者憂傷思古之君子而不能忘理或然也蓋</span><br/>
<span class='tline' id='l127' data-llen='2561:2584'>　周之先世惟穆王好遊天下将皆有車轍馬跡然是</span><br/>
<span class='tline' id='l128' data-llen='2584:2607'>　時徐偃王稱王與淮夷共為中國患值周中衰不能</span><br/>
<span class='tline' id='l129' data-llen='2607:2630'>　討至宣王始自將以伐之則自穆至厲諸王必無東</span><br/>
<span class='tline' id='l130' data-llen='2630:2653'>　巡至淮之理及淮夷既服徐土盡平天子始有復巡</span><br/>
<span class='tline' id='l131' data-llen='2653:2676'>　至此者幽王者宣王子也謂為幽王事豈可謂不然</span><br/>
<span class='tline' id='l132' data-llen='2676:2699'>　乎淑人君子蓋指宣王也宣王平淮之後必嘗扵此</span><br/>
<span class='tline' id='l133' data-llen='2699:2725'><a onclick="displayPageImage('KR1c0036', 'WYG', '022-8a' );" name="022-8a" class="pb">[022-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2725:2748'>　作樂以和人心而人心歡欣鼔舞思慕不忘及聞今</span><br/>
<span class='tline' id='l135' data-llen='2748:2771'>　王之鼔鐘不能不傷今思古故特舉鼔鐘而言以見</span><br/>
<span class='tline' id='l136' data-llen='2771:2786'>　宣王之餘音猶在其則不逺也</span><br/>
<span class='tline' id='l137' data-llen='2786:2813'>鼔鐘將將淮水湯湯憂心且傷淑人君子懐允不忘<span class='krp-note'>賦/也</span></span><br/>
<span class='tline' id='l138' data-llen='2813:2836'>　鼓鐘徒鼔鐘也如尚書大傳出入撞鐘之類詳見楚</span><br/>
<span class='tline' id='l139' data-llen='2836:2859'>　茨將將聲之大也故與淮水之湯湯沸騰者相應徒</span><br/>
<span class='tline' id='l140' data-llen='2859:2882'>　鼓鐘則無意於愛民非與民同樂也故憂至於傷淑</span><br/>
<span class='tline' id='l141' data-llen='2882:2905'>　人君子能以鐘起衆音而作樂以和人心者也故懐</span><br/>
<span class='tline' id='l142' data-llen='2905:2931'><a onclick="displayPageImage('KR1c0036', 'WYG', '022-8b' );" name="022-8b" class="pb">[022-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2931:2945'>　之允而不忘懐允猶允懐也</span><br/>
<span class='tline' id='l144' data-llen='2945:2968'>○鼔鐘喈喈淮水湝湝憂心且悲淑人君子其徳不囬</span><br/>
<span class='tline' id='l145' data-llen='2968:2975'><span class='krp-note'>賦/也</span></span><br/>
<span class='tline' id='l146' data-llen='2975:2998'>　喈喈以聲言湝湝以流言皆前後相催之意徳即鼔</span><br/>
<span class='tline' id='l147' data-llen='2998:3009'>　舞人心之徳囬邪也</span><br/>
<span class='tline' id='l148' data-llen='3009:3032'>○鼔鐘伐鼛淮有三洲憂心且妯淑人君子其徳不猶</span><br/>
<span class='tline' id='l149' data-llen='3032:3039'><span class='krp-note'>賦/也</span></span><br/>
<span class='tline' id='l150' data-llen='3039:3062'>　鼛犬鼔與臯同長尋四尺周禮鼓人所謂以鼛鼔鼔</span><br/>
<span class='tline' id='l151' data-llen='3062:3088'><a onclick="displayPageImage('KR1c0036', 'WYG', '022-9a' );" name="022-9a" class="pb">[022-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3088:3111'>　役事者也鼔鐘而又伐鼛所鼓者大鐘所伐者大鼓</span><br/>
<span class='tline' id='l153' data-llen='3111:3134'>　不過警出入興役事而已非以作樂也淮夲有三洲</span><br/>
<span class='tline' id='l154' data-llen='3134:3157'>　非謂乆於淮上而始見也妯動也謂動念也猶若也</span><br/>
<span class='tline' id='l155' data-llen='3157:3165'>　謂不如是也</span><br/>
<span class='tline' id='l156' data-llen='3165:3188'>○鼔鐘欽欽鼓瑟鼓琴笙磬同音以雅以南以籥不僭</span><br/>
<span class='tline' id='l157' data-llen='3188:3195'><span class='krp-note'>賦/也</span></span><br/>
<span class='tline' id='l158' data-llen='3195:3218'>　此言淑人君子之作樂也古者作樂必先擊鐘說見</span><br/>
<span class='tline' id='l159' data-llen='3218:3241'>　大雅靈臺故首以鼓鐘言但曰欽欽則鼓鐘有敬謹</span><br/>
<span class='tline' id='l160' data-llen='3241:3267'><a onclick="displayPageImage('KR1c0036', 'WYG', '022-9b' );" name="022-9b" class="pb">[022-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3267:3290'>　之意非若伐鼛之肆矣鐘以宣之而堂上之琴瑟與</span><br/>
<span class='tline' id='l162' data-llen='3290:3313'>　堂下之笙磬同音其恊比琴瑟以歌者則以雅以南</span><br/>
<span class='tline' id='l163' data-llen='3313:3336'>　皆正聲也以此樂音之和而吹籥以起舞其節相應</span><br/>
<span class='tline' id='l164' data-llen='3336:3359'>　何有於僭差㦲見先王之作樂皆夲其徳之中正而</span><br/>
<span class='tline' id='l165' data-llen='3359:3367'>　足以養和也</span><br/>
<span class='tline' id='l166' data-llen='3367:3379'>　　　鼓鐘四章章五句</span><br/>
<span class='tline' id='l167' data-llen='3379:3383'>楚茨</span><br/>
<span class='tline' id='l168' data-llen='3383:3406'>　經㫖曰此周王既祭宗廟而同姓燕私者作此詩以</span><br/>
<span class='tline' id='l169' data-llen='3406:3433'><a onclick="displayPageImage('KR1c0036', 'WYG', '022-10a' );" name="022-10a" class="pb">[022-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3433:3453'>　答之也頌祝之言當為周頌蓋武王時事也</span><br/>
<span class='tline' id='l171' data-llen='3453:3476'>楚楚者茨言抽其棘自昔何為我蓺黍稷我黍與與我</span><br/>
<span class='tline' id='l172' data-llen='3476:3499'>稷翼翼我倉既盈我庾維億以為酒食以享以祀以妥</span><br/>
<span class='tline' id='l173' data-llen='3499:3512'>以侑以介景福<span class='krp-note'>賦/也</span></span><br/>
<span class='tline' id='l174' data-llen='3512:3535'>　楚楚長盛貌茨蒺藜也抽除去之也棘刺也茨雖長</span><br/>
<span class='tline' id='l175' data-llen='3535:3558'>　盛然有刺則不得不去也與與言黍之稠密如相與</span><br/>
<span class='tline' id='l176' data-llen='3558:3581'>　也翼翼言稷之鋪開如張翼也互文以見其多耳自</span><br/>
<span class='tline' id='l177' data-llen='3581:3604'>　昔指大王言蓋遷岐自大王始言古人除治此地所</span><br/>
<span class='tline' id='l178' data-llen='3604:3631'><a onclick="displayPageImage('KR1c0036', 'WYG', '022-10b' );" name="022-10b" class="pb">[022-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3631:3654'>　以使我得種黍稷也廪藏曰倉在野而露積曰庾庾</span><br/>
<span class='tline' id='l180' data-llen='3654:3677'>　倉之無屋者十萬曰億享獻也鄭氏謂以黍稷為酒</span><br/>
<span class='tline' id='l181' data-llen='3677:3700'>　食獻之以祀先祖也妥安也尸入将坐而安之也侑</span><br/>
<span class='tline' id='l182' data-llen='3700:3723'>　勸也尸食告飽而勸之也以祭神言則曰享祀以事</span><br/>
<span class='tline' id='l183' data-llen='3723:3746'>　尸言則曰妥侑尸即所以依神也但神之所歆者氣</span><br/>
<span class='tline' id='l184' data-llen='3746:3769'>　而尸之所嗜者味欲神依尸而飲食事死如生之意</span><br/>
<span class='tline' id='l185' data-llen='3769:3792'>　也介助景大也謂神以大福助君也此章言力田致</span><br/>
<span class='tline' id='l186' data-llen='3792:3800'>　祭而獲福也</span><br/>
<span class='tline' id='l187' data-llen='3800:3827'><a onclick="displayPageImage('KR1c0036', 'WYG', '022-11a' );" name="022-11a" class="pb">[022-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3827:3850'>○濟濟蹌蹌絜爾牛羊以徃烝嘗或剥或亨或肆或將</span><br/>
<span class='tline' id='l189' data-llen='3850:3873'>祝祭于祊祀事孔明先祖是皇神保是饗孝孫有慶報</span><br/>
<span class='tline' id='l190' data-llen='3873:3897'>以介福萬壽無疆<span class='krp-note'>賦/也</span>○<span class='krp-note'>絜音㓗/祊音崩</span></span><br/>
<span class='tline' id='l191' data-llen='3897:3920'>　濟濟脩飭齊一之貌蹌蹌翔舉舒揚之貌牛羊者用</span><br/>
<span class='tline' id='l192' data-llen='3920:3943'>　大牢也大牢牛與羊豕為三牲但舉牛羊便文耳言</span><br/>
<span class='tline' id='l193' data-llen='3943:3966'>　群臣從君以所絜之牛羊供祭也烝嘗者四時祭名</span><br/>
<span class='tline' id='l194' data-llen='3966:3989'>　而祭之在秋冬者皆謂之烝嘗故舉此二名以緫之</span><br/>
<span class='tline' id='l195' data-llen='3989:4012'>　剥落也謂體解其肉而節落之舊說以為剥其皮非</span><br/>
<span class='tline' id='l196' data-llen='4012:4039'><a onclick="displayPageImage('KR1c0036', 'WYG', '022-11b' );" name="022-11b" class="pb">[022-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4039:4062'>　也亨飪也謂煑之使熟也肆陳也謂既亨而陳於俎</span><br/>
<span class='tline' id='l198' data-llen='4062:4085'>　也將進也謂奉特而進之如特牲少牢云佐食奉俎</span><br/>
<span class='tline' id='l199' data-llen='4085:4108'>　肉是也蓋序㓗牲之次第有此四者皆蒙濟濟蹌蹌</span><br/>
<span class='tline' id='l200' data-llen='4108:4131'>　而言以其各有所司故曰或枋在廟門内平生待賔</span><br/>
<span class='tline' id='l201' data-llen='4131:4154'>　客之處使祝祭之於送尸之後恐神之隨尸而去也</span><br/>
<span class='tline' id='l202' data-llen='4154:4177'>　明著也言神之發見昭著而祀事至此為甚明也皇</span><br/>
<span class='tline' id='l203' data-llen='4177:4200'>　大也流動充滿之意尸為先祖之神所依故稱神保</span><br/>
<span class='tline' id='l204' data-llen='4200:4223'>　先祖與神非有二也饗歆也受其祭也孝孫以主祭</span><br/>
<span class='tline' id='l205' data-llen='4223:4250'><a onclick="displayPageImage('KR1c0036', 'WYG', '022-12a' );" name="022-12a" class="pb">[022-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4250:4273'>　者言慶喜之溢也喜存於心慶發於外報答也謂神</span><br/>
<span class='tline' id='l207' data-llen='4273:4296'>　答之以助其福也此承上章言事神禮備而獲福也</span><br/>
<span class='tline' id='l208' data-llen='4296:4319'>○執㸑踖踖為爼孔碩或燔或炙君婦莫莫為豆孔庶</span><br/>
<span class='tline' id='l209' data-llen='4319:4342'>為賔為客獻酬交錯禮儀卒度笑語卒獲神保是格報</span><br/>
<span class='tline' id='l210' data-llen='4342:4356'>以介福萬壽攸酢<span class='krp-note'>賦/也</span></span><br/>
<span class='tline' id='l211' data-llen='4356:4379'>　㸑竈也祭有饔㸑以煑肉廪㸑以炊米而此則以饔</span><br/>
<span class='tline' id='l212' data-llen='4379:4402'>　人煑肉言也踖踖斂足小歩也蓋恭敬不寧之貌俎</span><br/>
<span class='tline' id='l213' data-llen='4402:4425'>　載牲體所容比籩豆為大故曰孔碩本執㸑而言謂</span><br/>
<span class='tline' id='l214' data-llen='4425:4452'><a onclick="displayPageImage('KR1c0036', 'WYG', '022-12b' );" name="022-12b" class="pb">[022-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4452:4475'>　薦熟之俎也燔燒肉也炙炙肝也皆所以從獻詳見</span><br/>
<span class='tline' id='l216' data-llen='4475:4498'>　瓠葉字義因上文執㸑為俎而併及之肉肝肥美故</span><br/>
<span class='tline' id='l217' data-llen='4498:4521'>　取以為㸑㸑爼皆諸宰之事也君婦主婦也莫莫静</span><br/>
<span class='tline' id='l218' data-llen='4521:4544'>　敬之意豆以盛内羞庶羞則主婦之事也庶多也獻</span><br/>
<span class='tline' id='l219' data-llen='4544:4567'>　酬者賔主相獻酬而行旅酬之禮也禮儀者獻酬時</span><br/>
<span class='tline' id='l220' data-llen='4567:4590'>　之儀文也卒盡也度法度也獲得宜也當獻酬之時</span><br/>
<span class='tline' id='l221' data-llen='4590:4613'>　賔主相交錯然易亂而賔客之禮儀笑語終無所愆</span><br/>
<span class='tline' id='l222' data-llen='4613:4636'>　則其情通而得以申敬亦可以見神之娛矣故曰神</span><br/>
<span class='tline' id='l223' data-llen='4636:4663'><a onclick="displayPageImage('KR1c0036', 'WYG', '022-13a' );" name="022-13a" class="pb">[022-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4663:4682'>　保是格此承上章言合敬娛神而獲福也</span><br/>
<span class='tline' id='l225' data-llen='4682:4705'>○我孔熯矣式禮莫愆工祝致告徂賚孝孫苾芬孝祀</span><br/>
<span class='tline' id='l226' data-llen='4705:4728'>神嗜飲食卜爾百福如㡬如式既齊既稷既匡既敕永</span><br/>
<span class='tline' id='l227' data-llen='4728:4749'>錫爾極時萬時億<span class='krp-note'>賦/也</span>○<span class='krp-note'>㡬音/期</span></span><br/>
<span class='tline' id='l228' data-llen='4749:4772'>　熯行禮乆而筋力乾竭也蓋既饋食而至於酳尸其</span><br/>
<span class='tline' id='l229' data-llen='4772:4795'>　用禮皆無過差見其敬而不怠也善其事曰工工祝</span><br/>
<span class='tline' id='l230' data-llen='4795:4818'>　致告者祝致神意告之以嘏辭如少牢所云也徂徃</span><br/>
<span class='tline' id='l231' data-llen='4818:4841'>　賚與也苾芬馨香也如㡬者如有期也如式者如有</span><br/>
<span class='tline' id='l232' data-llen='4841:4868'><a onclick="displayPageImage('KR1c0036', 'WYG', '022-13b' );" name="022-13b" class="pb">[022-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4868:4891'>　常也皆言所錫之福如此齊讀為齋一也稷與畟同</span><br/>
<span class='tline' id='l234' data-llen='4891:4914'>　嚴也匡正也敕整也齊稷以心言匡飭以事言申上</span><br/>
<span class='tline' id='l235' data-llen='4914:4937'>　文式禮莫愆之意時是也萬億詳見豐年字義永錫</span><br/>
<span class='tline' id='l236' data-llen='4937:4960'>　爾極時萬時億申言卜爾百福如㡬如式之意錫福</span><br/>
<span class='tline' id='l237' data-llen='4960:4983'>　而曰極者以其至善為得福之夲也此章歸結於主</span><br/>
<span class='tline' id='l238' data-llen='4983:4998'>　祭者致敬不怠而神錫之福也</span><br/>
<span class='tline' id='l239' data-llen='4998:5021'>○禮儀既備鐘鼔既戒孝孫徂位工祝致告神具醉止</span><br/>
<span class='tline' id='l240' data-llen='5021:5044'>皇尸載起鼔鐘送尸神保聿歸諸宰君婦廢徹不遲諸</span><br/>
<span class='tline' id='l241' data-llen='5044:5071'><a onclick="displayPageImage('KR1c0036', 'WYG', '022-14a' );" name="022-14a" class="pb">[022-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5071:5085'>父兄弟備言燕私<span class='krp-note'>賦/也</span></span><br/>
<span class='tline' id='l243' data-llen='5085:5108'>　禮儀既備謂九獻之後加爵旅酬之禮皆畢也戒告</span><br/>
<span class='tline' id='l244' data-llen='5108:5131'>　也至此時則擊晉鼓而大鐘應之所以告樂之備而</span><br/>
<span class='tline' id='l245' data-llen='5131:5154'>　萬舞陳於庭也徂位者祭事畢而主人徃阼階上西</span><br/>
<span class='tline' id='l246' data-llen='5154:5177'>　面之位也工祝致告致尸意於主人而告利成也具</span><br/>
<span class='tline' id='l247' data-llen='5177:5200'>　皆也孔氏以為群廟非止一人故也知其皆醉者誠</span><br/>
<span class='tline' id='l248' data-llen='5200:5223'>　敬之至如将見之蓋尸者神之所依因尸醉而知神</span><br/>
<span class='tline' id='l249' data-llen='5223:5246'>　之皆醉也群廟之神止立一尸而諸皆統之矣詳見</span><br/>
<span class='tline' id='l250' data-llen='5246:5273'><a onclick="displayPageImage('KR1c0036', 'WYG', '022-14b' );" name="022-14b" class="pb">[022-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5273:5296'>　廟制考義昭穆之制條下鼔鐘送尸者徒鼓鐘也如</span><br/>
<span class='tline' id='l252' data-llen='5296:5319'>　尚書大傳出入撞鐘之類若送尸則别有樂如周禮</span><br/>
<span class='tline' id='l253' data-llen='5319:5342'>　所謂尸出入則奏肆夏是也廢去徹收也諸宰徹去</span><br/>
<span class='tline' id='l254' data-llen='5342:5365'>　諸饌君婦則徹籩豆而已備言燕私者謂禮既備而</span><br/>
<span class='tline' id='l255' data-llen='5365:5388'>　行燕毛之禮也蓋天子之禮祭祀既畢賔客則令與</span><br/>
<span class='tline' id='l256' data-llen='5388:5411'>　明日賔尸之事然後歸俎同姓則祭日留與之燕所</span><br/>
<span class='tline' id='l257' data-llen='5411:5434'>　以尊賔客親骨肉也此章言祀禮既成而燕同姓以</span><br/>
<span class='tline' id='l258' data-llen='5434:5441'>　盡私恩也</span><br/>
<span class='tline' id='l259' data-llen='5441:5468'><a onclick="displayPageImage('KR1c0036', 'WYG', '022-15a' );" name="022-15a" class="pb">[022-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5468:5491'>○樂具入奏以綏後禄爾殽既将莫怨具慶既醉既飽</span><br/>
<span class='tline' id='l261' data-llen='5491:5514'>小大稽首神嗜飲食使君壽考孔惠孔時維其盡之子</span><br/>
<span class='tline' id='l262' data-llen='5514:5528'>子孫孫勿替引之<span class='krp-note'>賦/也</span></span><br/>
<span class='tline' id='l263' data-llen='5528:5551'>　樂具入奏者廟制前廟以奉神後寢以藏衣冠祭於</span><br/>
<span class='tline' id='l264' data-llen='5551:5574'>　廟而燕於寢故樂皆入奏於寢也綏安也欲其安受</span><br/>
<span class='tline' id='l265' data-llen='5574:5597'>　後禄也蓋人君燕同姓所以睦族将進也殽将具慶</span><br/>
<span class='tline' id='l266' data-llen='5597:5620'>　醉飽稽首族既睦矣此則和氣感於神明而後禄之</span><br/>
<span class='tline' id='l267' data-llen='5620:5643'>　所以綏也故承前章神嗜飲食而言君之祭祀甚順</span><br/>
<span class='tline' id='l268' data-llen='5643:5670'><a onclick="displayPageImage('KR1c0036', 'WYG', '022-15b' );" name="022-15b" class="pb">[022-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5670:5693'>　甚時無所不盡是以鬼神饗之錫之以福而使君壽</span><br/>
<span class='tline' id='l270' data-llen='5693:5716'>　考此禄之受於前者也替廢也子孫不替而引長之</span><br/>
<span class='tline' id='l271' data-llen='5716:5739'>　所謂綏後禄者如此此祝頌之辭也○此詩每章皆</span><br/>
<span class='tline' id='l272' data-llen='5739:5762'>　言祭祀獲福之意以見鬼神饗祀係於人君盡惠時</span><br/>
<span class='tline' id='l273' data-llen='5762:5785'>　之誠而同姓與燕私之樂者亦以此頌之而欲其綏</span><br/>
<span class='tline' id='l274' data-llen='5785:5808'>　後禄也祭之獲福豈苟然㦲○此篇及下篇所言祭</span><br/>
<span class='tline' id='l275' data-llen='5808:5831'>　祀之節品物之供及禮樂之用並詳見廟制考義末</span><br/>
<span class='tline' id='l276' data-llen='5831:5835'>　篇</span><br/>
<span class='tline' id='l277' data-llen='5835:5862'><a onclick="displayPageImage('KR1c0036', 'WYG', '022-16a' );" name="022-16a" class="pb">[022-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5862:5875'>　　　楚茨六章章十二句</span><br/>
<span class='tline' id='l279' data-llen='5875:5898'>　　　　舊說以此詩為述公卿有田禄者力於農事</span><br/>
<span class='tline' id='l280' data-llen='5898:5921'>　　　　以奉其宗廟之祭然觀詩意似言王者之盛</span><br/>
<span class='tline' id='l281' data-llen='5921:5944'>　　　　禮而禮備樂具非公卿之祭所得有者况詩</span><br/>
<span class='tline' id='l282' data-llen='5944:5967'>　　　　為燕私而作不為祭也蓋祭不徼福詩内所</span><br/>
<span class='tline' id='l283' data-llen='5967:5990'>　　　　言錫福皆已然之辭神既福之故可言之以</span><br/>
<span class='tline' id='l284' data-llen='5990:6013'>　　　　是知其為燕私之詩而燕私之有頌亦答謝</span><br/>
<span class='tline' id='l285' data-llen='6013:6036'>　　　　之辭耳若謂其為武王時詩則說見大田篇</span><br/>
<span class='tline' id='l286' data-llen='6036:6063'><a onclick="displayPageImage('KR1c0036', 'WYG', '022-16b' );" name="022-16b" class="pb">[022-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6063:6071'>　　　　後云</span><br/>
<span class='tline' id='l288' data-llen='6071:6076'>信南山</span><br/>
<span class='tline' id='l289' data-llen='6076:6099'>　經㫖曰此周人喜其君秋成致祭而以勤民獲福之</span><br/>
<span class='tline' id='l290' data-llen='6099:6122'>　事祝頌之亦周頌也集傳謂公卿奉祭之詩與楚茨</span><br/>
<span class='tline' id='l291' data-llen='6122:6132'>　同則辯見上篇矣</span><br/>
<span class='tline' id='l292' data-llen='6132:6155'>信彼南山維禹甸之畇畇原隰曽孫田之我疆我理南</span><br/>
<span class='tline' id='l293' data-llen='6155:6165'>東其畆<span class='krp-note'>賦/也</span></span><br/>
<span class='tline' id='l294' data-llen='6165:6188'>　南山終南山也在鎬京之南畇畇墾治均平之意曽</span><br/>
<span class='tline' id='l295' data-llen='6188:6215'><a onclick="displayPageImage('KR1c0036', 'WYG', '022-17a' );" name="022-17a" class="pb">[022-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6215:6238'>　重也曽孫非特主祭者得稱曲禮外事曰曽孫某侯</span><br/>
<span class='tline' id='l297' data-llen='6238:6261'>　武王禱名山大川曰有道曽孫周王發是也曽孫自</span><br/>
<span class='tline' id='l298' data-llen='6261:6284'>　曽祖後三代以至無窮皆得稱之然此蓋指武王也</span><br/>
<span class='tline' id='l299' data-llen='6284:6307'>　自大王遷岐至武王為曽孫夲大王而言也田之即</span><br/>
<span class='tline' id='l300' data-llen='6307:6330'>　疆理按緜之詩大王遷岐之初已疆理矣而以此為</span><br/>
<span class='tline' id='l301' data-llen='6330:6353'>　武王者蓋大王之所疆理者殷人七十畆之助武王</span><br/>
<span class='tline' id='l302' data-llen='6353:6376'>　既有天下則復開拓覈定之而為百畆之徹也此章</span><br/>
<span class='tline' id='l303' data-llen='6376:6399'>　言畿内徹法之田皆曽孫之所疆理而民得以享地</span><br/>
<span class='tline' id='l304' data-llen='6399:6426'><a onclick="displayPageImage('KR1c0036', 'WYG', '022-17b' );" name="022-17b" class="pb">[022-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6426:6449'>　利也畆壟也長樂劉氏曰其遂東入于溝則具畆南</span><br/>
<span class='tline' id='l306' data-llen='6449:6464'>　矣其遂南入于溝則其畆東矣</span><br/>
<span class='tline' id='l307' data-llen='6464:6487'>○上天同雲雨雪雰雰益之以霡霂既優既渥既霑既</span><br/>
<span class='tline' id='l308' data-llen='6487:6499'>足生我百榖<span class='krp-note'>賦/也</span></span><br/>
<span class='tline' id='l309' data-llen='6499:6522'>　同雲雲一色也將雪之候如此冬有雪而後春夏有</span><br/>
<span class='tline' id='l310' data-llen='6522:6545'>　雨故以雨雪起之雰雰雪亂貌霡霂小雨貌優多渥</span><br/>
<span class='tline' id='l311' data-llen='6545:6568'>　浹霑潤足盈也皆饒洽之意蓋雪多則斂陽密而足</span><br/>
<span class='tline' id='l312' data-llen='6568:6591'>　以固根夲雨小則入土深而足以滋發生言曽孫感</span><br/>
<span class='tline' id='l313' data-llen='6591:6618'><a onclick="displayPageImage('KR1c0036', 'WYG', '022-18a' );" name="022-18a" class="pb">[022-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6618:6633'>　召天時之和以生百榖養民也</span><br/>
<span class='tline' id='l315' data-llen='6633:6656'>○疆埸翼翼黍稷彧彧曽孫之穡以為酒食畀我尸賔</span><br/>
<span class='tline' id='l316' data-llen='6656:6667'>壽考萬年<span class='krp-note'>賦/也</span></span><br/>
<span class='tline' id='l317' data-llen='6667:6690'>　埸畔也翼翼整齊不亂貌彧彧域限分明貌言疆理</span><br/>
<span class='tline' id='l318' data-llen='6690:6713'>　既定而黍稷之成如其畆域則無不收之田矣曽孫</span><br/>
<span class='tline' id='l319' data-llen='6713:6736'>　之穡以公田所入言也畀與也尸賔者祭時有獻尸</span><br/>
<span class='tline' id='l320' data-llen='6736:6759'>　獻賔之事也蓋曽孫以其所收之黍稷為酒食以獻</span><br/>
<span class='tline' id='l321' data-llen='6759:6778'>　尸賔也此章言曽孫秋成祭饗而獲福也</span><br/>
<span class='tline' id='l322' data-llen='6778:6805'><a onclick="displayPageImage('KR1c0036', 'WYG', '022-18b' );" name="022-18b" class="pb">[022-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6805:6829'>○中田有廬疆場有𤓰是剥是菹獻之皇祖曽孫壽考</span><br/>
<span class='tline' id='l324' data-llen='6829:6840'>受天之祜<span class='krp-note'>賦/也</span></span><br/>
<span class='tline' id='l325' data-llen='6840:6864'>　𤓰在田中新熟進之於君而剥之為菹以獻於皇祖</span><br/>
<span class='tline' id='l326' data-llen='6864:6887'>　所以薦時物也菹酢菜也此承上章言田中所收之</span><br/>
<span class='tline' id='l327' data-llen='6887:6911'>　黍稷既為酒食矣而田畔所種之𤓰乃野人所獻之</span><br/>
<span class='tline' id='l328' data-llen='6911:6934'>　時物曽孫亦以獻於皇祖不敢遺田之所入其致敬</span><br/>
<span class='tline' id='l329' data-llen='6934:6945'>　如此所以能獲福也</span><br/>
<span class='tline' id='l330' data-llen='6945:6968'>○祭以清酒從以騂牡享于祖考執其鸞刀以啓其毛</span><br/>
<span class='tline' id='l331' data-llen='6968:6995'><a onclick="displayPageImage('KR1c0036', 'WYG', '022-19a' );" name="022-19a" class="pb">[022-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6995:7006'>取其血膋<span class='krp-note'>賦/也</span></span><br/>
<span class='tline' id='l333' data-llen='7006:7029'>　祭灌地以降神也清酒鬱鬯之酒以其清㓗而名也</span><br/>
<span class='tline' id='l334' data-llen='7029:7052'>　從從而迎牲也騂牡赤色之牛尚未殺也享獻也享</span><br/>
<span class='tline' id='l335' data-llen='7052:7075'>　祖考承騂牡而言事在殺後先言之以從文便蓋殺</span><br/>
<span class='tline' id='l336' data-llen='7075:7098'>　牛取膋方將焫蕭以求神尚未享也天子宗廟用大</span><br/>
<span class='tline' id='l337' data-llen='7098:7121'>　牢之祭獨言牛而不及羊豕者正以取膋為重耳執</span><br/>
<span class='tline' id='l338' data-llen='7121:7144'>　謂殺者所執主人但視之而已不必親殺也鸞鈴也</span><br/>
<span class='tline' id='l339' data-llen='7144:7167'>　刀環有鈴則割應聲而中節也啓毛者將以毛從血</span><br/>
<span class='tline' id='l340' data-llen='7167:7194'><a onclick="displayPageImage('KR1c0036', 'WYG', '022-19b' );" name="022-19b" class="pb">[022-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7194:7217'>　以别於所殺之牲也取血者將薦血以歆神也膋膓</span><br/>
<span class='tline' id='l342' data-llen='7217:7240'>　間脂取膋以升臭即記所謂焫蕭合羶薌也求神所</span><br/>
<span class='tline' id='l343' data-llen='7240:7263'>　重在此而薦血歆神亦未獻而求神也此章言求神</span><br/>
<span class='tline' id='l344' data-llen='7263:7286'>　之事祭酒求神於隂也薦血亦求神於隂也燔膋求</span><br/>
<span class='tline' id='l345' data-llen='7286:7302'>　神於陽也先求神而後可以享矣</span><br/>
<span class='tline' id='l346' data-llen='7302:7325'>○是烝是享苾苾芬芬祀事孔明先祖是皇報以介福</span><br/>
<span class='tline' id='l347' data-llen='7325:7336'>萬壽無疆<span class='krp-note'>賦/也</span></span><br/>
<span class='tline' id='l348' data-llen='7336:7359'>　烝享方言享祖考也報以介福謂報之以助其福使</span><br/>
<span class='tline' id='l349' data-llen='7359:7386'><a onclick="displayPageImage('KR1c0036', 'WYG', '022-20a' );" name="022-20a" class="pb">[022-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7386:7409'>　享無疆之萬夀也此章言曽孫祭祀致敬而獲福也</span><br/>
<span class='tline' id='l351' data-llen='7409:7422'>　　　信南山六章章六句</span><br/>
<span class='tline' id='l352' data-llen='7422:7426'>甫田</span><br/>
<span class='tline' id='l353' data-llen='7426:7449'>　經㫖曰此因王者省耕以致豐年而農人頌美之詩</span><br/>
<span class='tline' id='l354' data-llen='7449:7460'>　也必亦頌武王者矣</span><br/>
<span class='tline' id='l355' data-llen='7460:7483'>倬彼甫田嵗取十千我取其陳食我農人自古有年今</span><br/>
<span class='tline' id='l356' data-llen='7483:7509'>適南畆或耘或耔黍稷薿薿攸介攸止烝我髦士<span class='krp-note'>賦/也</span></span><br/>
<span class='tline' id='l357' data-llen='7509:7532'>　倬大貌甫田大田也千與阡同十阡指公田百畆言</span><br/>
<span class='tline' id='l358' data-llen='7532:7559'><a onclick="displayPageImage('KR1c0036', 'WYG', '022-20b' );" name="022-20b" class="pb">[022-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7559:7582'>　每十畆千歩為阡故百畆為十阡也詳見臣工篇之</span><br/>
<span class='tline' id='l360' data-llen='7582:7605'>　噫嘻章我者農人自我也陳公田所入之舊榖也古</span><br/>
<span class='tline' id='l361' data-llen='7605:7628'>　之省耕者察民之不足而補助之是以其陳食農人</span><br/>
<span class='tline' id='l362' data-llen='7628:7651'>　也而我取之自古如此所以人得盡力而有年也自</span><br/>
<span class='tline' id='l363' data-llen='7651:7674'>　古有年由大王遷岐以後言今適南畆以省耕者言</span><br/>
<span class='tline' id='l364' data-llen='7674:7697'>　也耘除草也耔壅夲也薿薿茂盛貌有多而相礙之</span><br/>
<span class='tline' id='l365' data-llen='7697:7720'>　意見農人之耘耔而黍稷盛茂亦有有年之望也介</span><br/>
<span class='tline' id='l366' data-llen='7720:7743'>　助止息烝進也髦士民間之俊士也言既有所補助</span><br/>
<span class='tline' id='l367' data-llen='7743:7770'><a onclick="displayPageImage('KR1c0036', 'WYG', '022-21a' );" name="022-21a" class="pb">[022-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7770:7793'>　而止息其地以進髦士而勞之使歸告父兄欲其勤</span><br/>
<span class='tline' id='l369' data-llen='7793:7816'>　於力田也此章緫言曽孫省耕而補助作興之事也</span><br/>
<span class='tline' id='l370' data-llen='7816:7839'>○以我齊明與我犧羊以社以方我田既臧農夫之慶</span><br/>
<span class='tline' id='l371' data-llen='7839:7862'>琴瑟擊鼔以御田祖以祈丼雨以介我稷黍以榖我士</span><br/>
<span class='tline' id='l372' data-llen='7862:7870'>女<span class='krp-note'>賦/也</span></span><br/>
<span class='tline' id='l373' data-llen='7870:7893'>　齊明明粢也犧純全之羊也蓋飬之以供祭者故曰</span><br/>
<span class='tline' id='l374' data-llen='7893:7916'>　犧社夲春祈方夲秋報今則天子省耕而合祭於一</span><br/>
<span class='tline' id='l375' data-llen='7916:7939'>　處即大田所謂來方禋祀也孔氏曰郊特牲云社稷</span><br/>
<span class='tline' id='l376' data-llen='7939:7966'><a onclick="displayPageImage('KR1c0036', 'WYG', '022-21b' );" name="022-21b" class="pb">[022-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7966:7989'>　大牢則四方之神亦大牢此獨言羊以㑹句竊意大</span><br/>
<span class='tline' id='l378' data-llen='7989:8012'>　夫無故不殺牛大夫與庶民成群立社亦宜養羊以</span><br/>
<span class='tline' id='l379' data-llen='8012:8035'>　為犧而因天子之至則即以其所飬之羊供祭據犧</span><br/>
<span class='tline' id='l380' data-llen='8035:8058'>　羊為義故不及大牢耳粢盛牢醴皆當地丘乘所供</span><br/>
<span class='tline' id='l381' data-llen='8058:8081'>　故農人自稱曰我既盡臧善御迎也田祖亦與社方</span><br/>
<span class='tline' id='l382' data-llen='8081:8104'>　合為一祭一方之社方本非尊神作樂以迎田祖而</span><br/>
<span class='tline' id='l383' data-llen='8104:8127'>　主之介助也榖養以五榖養民也田盡臧以為農夫</span><br/>
<span class='tline' id='l384' data-llen='8127:8150'>　之慶甘雨助稷黍以資士女之養皆夲上文社方田</span><br/>
<span class='tline' id='l385' data-llen='8150:8177'><a onclick="displayPageImage('KR1c0036', 'WYG', '022-22a' );" name="022-22a" class="pb">[022-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8177:8200'>　祖之祭言一事而互其文也可以見曽孫為民祈福</span><br/>
<span class='tline' id='l387' data-llen='8200:8217'>　之意矣○田祖方社之祭互見豐年</span><br/>
<span class='tline' id='l388' data-llen='8217:8240'>○曽孫來止以其婦子饁彼南畆田畯至喜攘其左右</span><br/>
<span class='tline' id='l389' data-llen='8240:8267'>嘗其㫖否禾易長畆終善且有曽孫不怒農夫克敏<span class='krp-note'>賦/也</span></span><br/>
<span class='tline' id='l390' data-llen='8267:8290'>　曽孫來止正謂省耕也田畯至喜喜農家婦子之勤</span><br/>
<span class='tline' id='l391' data-llen='8290:8313'>　饟足以慰曽孫之意也攘其左右謂攘却其左右之</span><br/>
<span class='tline' id='l392' data-llen='8313:8336'>　從人親為嘗其饁之㫖否言其與民親也民盡力於</span><br/>
<span class='tline' id='l393' data-llen='8336:8359'>　田故其禾易治竟畆如一而能終善且有也與民相</span><br/>
<span class='tline' id='l394' data-llen='8359:8386'><a onclick="displayPageImage('KR1c0036', 'WYG', '022-22b' );" name="022-22b" class="pb">[022-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8386:8409'>　親則不待有所督責而民勤於耕矣不怒申上文攘</span><br/>
<span class='tline' id='l396' data-llen='8409:8432'>　其左右嘗其㫖否之意農夫克敏申上文禾易長畆</span><br/>
<span class='tline' id='l397' data-llen='8432:8455'>　終善且有之意此章言曽孫省耕親民而農自勸也</span><br/>
<span class='tline' id='l398' data-llen='8455:8478'>○曽孫之稼如茨如梁曽孫之庾如坻如京乃求于斯</span><br/>
<span class='tline' id='l399' data-llen='8478:8501'>倉乃求萬斯箱黍稷稻粱農夫之慶報以介福萬壽無</span><br/>
<span class='tline' id='l400' data-llen='8501:8509'>疆<span class='krp-note'>賦/也</span></span><br/>
<span class='tline' id='l401' data-llen='8509:8532'>　曽孫之稼以天子公田之入言也在田未刈曰稼已</span><br/>
<span class='tline' id='l402' data-llen='8532:8555'>　刈未入倉而露之曰庾茨屋蓋言其比密也梁橋梁</span><br/>
<span class='tline' id='l403' data-llen='8555:8582'><a onclick="displayPageImage('KR1c0036', 'WYG', '022-23a' );" name="022-23a" class="pb">[022-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8582:8605'>　言其穹窿也坻水中之髙地也京髙丘也爾雅以京</span><br/>
<span class='tline' id='l405' data-llen='8605:8628'>　為廪而曰方謂之京非此如京之義矣箱車箱也黍</span><br/>
<span class='tline' id='l406' data-llen='8628:8651'>　稷稻梁詳見七月字義承上章言農夫既敏則曽孫</span><br/>
<span class='tline' id='l407' data-llen='8651:8674'>　公田所入之稼積於庾者多矣即所謂終善且有也</span><br/>
<span class='tline' id='l408' data-llen='8674:8697'>　於是求千倉以貯之萬車以載之而黍稷稻粱無所</span><br/>
<span class='tline' id='l409' data-llen='8697:8720'>　不有見其稼之皆善也曽孫獲豐年之福如此此農</span><br/>
<span class='tline' id='l410' data-llen='8720:8743'>　夫之所以慶也前章言農夫之慶曽孫期望其民之</span><br/>
<span class='tline' id='l411' data-llen='8743:8766'>　辭也此章言農夫之慶農夫喜慰其君之辭也君以</span><br/>
<span class='tline' id='l412' data-llen='8766:8793'><a onclick="displayPageImage('KR1c0036', 'WYG', '022-23b' );" name="022-23b" class="pb">[022-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8793:8816'>　福望其民而民以福歸於君非曽孫有愛民之誠而</span><br/>
<span class='tline' id='l414' data-llen='8816:8839'>　何以致此福乎故又願天為民報之以助其福蓋既</span><br/>
<span class='tline' id='l415' data-llen='8839:8862'>　有豐年之福矣而又益之以萬壽則其福無窮是所</span><br/>
<span class='tline' id='l416' data-llen='8862:8885'>　以助也民愛其君故頌禱之如此集傳以為歸美於</span><br/>
<span class='tline' id='l417' data-llen='8885:8904'>　下則失之矣君之於民豈有稱萬壽者哉</span><br/>
<span class='tline' id='l418' data-llen='8904:8916'>　　　甫田四章章十句</span><br/>
<span class='tline' id='l419' data-llen='8916:8920'>大田</span><br/>
<span class='tline' id='l420' data-llen='8920:8943'>　經㫖曰此周人喜其君省斂報賽而頌羙之蓋亦武</span><br/>
<span class='tline' id='l421' data-llen='8943:8970'><a onclick="displayPageImage('KR1c0036', 'WYG', '022-24a' );" name="022-24a" class="pb">[022-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8970:8978'>　王時之頌也</span><br/>
<span class='tline' id='l423' data-llen='8978:9001'>大田多稼既種既戒既備乃事以我覃耜俶載南畆播</span><br/>
<span class='tline' id='l424' data-llen='9001:9019'>厥百榖既庭且碩曽孫是若<span class='krp-note'>賦/也</span></span><br/>
<span class='tline' id='l425' data-llen='9019:9042'>　大田盡所省之地而言多稼則據今日禾之已成者</span><br/>
<span class='tline' id='l426' data-llen='9042:9065'>　而言也種擇其種戒飭其具也備謂備此二事也此</span><br/>
<span class='tline' id='l427' data-llen='9065:9088'>　本其未耕之初而言覃利載事也此本其已耕之時</span><br/>
<span class='tline' id='l428' data-llen='9088:9111'>　而言播布處直碩大也此則言其在田而未刈者即</span><br/>
<span class='tline' id='l429' data-llen='9111:9134'>　上文所謂多稼也若順也此章言曾孫惟以多稼為</span><br/>
<span class='tline' id='l430' data-llen='9134:9161'><a onclick="displayPageImage('KR1c0036', 'WYG', '022-24b' );" name="022-24b" class="pb">[022-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9161:9174'>　善而民以力農為能順也</span><br/>
<span class='tline' id='l432' data-llen='9174:9197'>○既方既皁既堅既好不稂不莠去其螟螣及其蟊賊</span><br/>
<span class='tline' id='l433' data-llen='9197:9217'>無害我田穉田祖有神秉畀炎火<span class='krp-note'>賦/也</span></span><br/>
<span class='tline' id='l434' data-llen='9217:9240'>　方皁而至於堅好則禾已成稼而可刈矣以稂莠除</span><br/>
<span class='tline' id='l435' data-llen='9240:9263'>　故也然此人力之能為者也惟螟螣蟲賊四蟲之害</span><br/>
<span class='tline' id='l436' data-llen='9263:9286'>　則非人力所能為皆頼田祖之神秉執此蟲付之炎</span><br/>
<span class='tline' id='l437' data-llen='9286:9309'>　火盡燒絶之使無遺種此即去之之意也穉以禾中</span><br/>
<span class='tline' id='l438' data-llen='9309:9332'>　之㓜穉者言尤蟲之所欲食也此蓋已稼時之言非</span><br/>
<span class='tline' id='l439' data-llen='9332:9359'><a onclick="displayPageImage('KR1c0036', 'WYG', '022-25a' );" name="022-25a" class="pb">[022-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9359:9382'>　始望於田祖也後世如姚崇捕蝗掘坑而以火焚之</span><br/>
<span class='tline' id='l441' data-llen='9382:9405'>　蓋必古法而亦有頼於田祖耳此言榖之生成無害</span><br/>
<span class='tline' id='l442' data-llen='9405:9423'>　惟神是相而實歸於君徳之所感通也</span><br/>
<span class='tline' id='l443' data-llen='9423:9446'>○有渰萋萋興雨祁祁雨我公田遂及我私彼有不穫</span><br/>
<span class='tline' id='l444' data-llen='9446:9472'>穉此有不斂穧彼有遺秉此有滯穗伊寡婦之利<span class='krp-note'>賦/也</span></span><br/>
<span class='tline' id='l445' data-llen='9472:9495'>　渰雲興貌萋萋盛貌祁祁徐也雲欲盛盛則多雨雨</span><br/>
<span class='tline' id='l446' data-llen='9495:9518'>　欲徐徐則入上公田詳見讀禮疑圖卷一穉小也謂</span><br/>
<span class='tline' id='l447' data-llen='9518:9541'>　禾内之熟遲而未可刈者穧束也謂禾已刈而束縳</span><br/>
<span class='tline' id='l448' data-llen='9541:9568'><a onclick="displayPageImage('KR1c0036', 'WYG', '022-25b' );" name="022-25b" class="pb">[022-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9568:9591'>　之所不及者秉把也謂禾以東而輦載之所不及者</span><br/>
<span class='tline' id='l450' data-llen='9591:9614'>　滯漏也謂禾穗已刈折亂而併穫之所不逮者此章</span><br/>
<span class='tline' id='l451' data-llen='9614:9636'>　言雨澤得宜而公私皆有餘利亦君徳之所致也</span><br/>
<span class='tline' id='l452' data-llen='9636:9659'>○曽孫來止以其婦子饁彼南畆田晙至喜來方禋祀</span><br/>
<span class='tline' id='l453' data-llen='9659:9682'>以其騂黒與其黍稷以享以祀以介景福<span class='krp-note'>賦/也</span></span><br/>
<span class='tline' id='l454' data-llen='9682:9705'>　曽孫來止正言省斂也禋精意以享之名來方之方</span><br/>
<span class='tline' id='l455' data-llen='9705:9728'>　以天子所至之地言謂畿内之一方非四方之方也</span><br/>
<span class='tline' id='l456' data-llen='9728:9751'>　禋祀則以田租主方社而合祭之蓋一時省斂祭不</span><br/>
<span class='tline' id='l457' data-llen='9751:9778'><a onclick="displayPageImage('KR1c0036', 'WYG', '022-26a' );" name="022-26a" class="pb">[022-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9778:9801'>　暇分也騂黒毛氏以為騂牛黒羊豕是也此章言曽</span><br/>
<span class='tline' id='l459' data-llen='9801:9824'>　孫省斂為民賽禱而民祝之受福也大義與甫田社</span><br/>
<span class='tline' id='l460' data-llen='9824:9845'>　方田祖之祭同但彼以省耕言此以省斂言耳</span><br/>
<span class='tline' id='l461' data-llen='9845:9864'>　　　大田四章二章章八句二章章九句</span><br/>
<span class='tline' id='l462' data-llen='9864:9887'>　　　　按楚茨信南山甫田大田四篇或疑其為豳</span><br/>
<span class='tline' id='l463' data-llen='9887:9910'>　　　　雅朱子以其辭與七月相類亦有㫁無可疑</span><br/>
<span class='tline' id='l464' data-llen='9910:9933'>　　　　之說然考之詩辭似皆為天子事且豳之時</span><br/>
<span class='tline' id='l465' data-llen='9933:9956'>　　　　殷世也其牲宜稱白牡而謂之騂牡乃周天</span><br/>
<span class='tline' id='l466' data-llen='9956:9983'><a onclick="displayPageImage('KR1c0036', 'WYG', '022-26b' );" name="022-26b" class="pb">[022-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='9983:10006'>　　　　子之禮而曽孫之云必因大王肇迹岐周而</span><br/>
<span class='tline' id='l468' data-llen='10006:10029'>　　　　言四詩以類相從有如一體此豈可以為豳</span><br/>
<span class='tline' id='l469' data-llen='10029:10052'>　　　　風哉但皆似周頌而誤入於小雅耳若豳雅</span><br/>
<span class='tline' id='l470' data-llen='10052:10063'>　　　　則固亡之矣</span><br/>
<span class='tline' id='l471' data-llen='10063:10069'>瞻彼洛矣</span><br/>
<span class='tline' id='l472' data-llen='10069:10092'>　經㫖曰此宣王因車攻之狩㑹諸侯講武事而諸侯</span><br/>
<span class='tline' id='l473' data-llen='10092:10115'>　作此詩以美之見其為保國家之計也事與車攻同</span><br/>
<span class='tline' id='l474' data-llen='10115:10138'>瞻彼洛矣維水泱泱君子至止福禄如茨韎韐有奭以</span><br/>
<span class='tline' id='l475' data-llen='10138:10165'><a onclick="displayPageImage('KR1c0036', 'WYG', '022-27a' );" name="022-27a" class="pb">[022-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10165:10175'>作六師<span class='krp-note'>賦/也</span></span><br/>
<span class='tline' id='l477' data-llen='10175:10198'>　洛水出陜西洛南縣冡嶺山東流至河南府是為洛</span><br/>
<span class='tline' id='l478' data-llen='10198:10221'>　陽即東都㑹諸侯之處也泱泱深廣貌君子指天子</span><br/>
<span class='tline' id='l479' data-llen='10221:10244'>　韎赤色茅蒐所染也韐鞸也合韋為之鞸與韎韋之</span><br/>
<span class='tline' id='l480' data-llen='10244:10267'>　裳同色是戎服也詳見六月及車攻字義作起也六</span><br/>
<span class='tline' id='l481' data-llen='10267:10290'>　師天子之六軍也天子親至東都戎服而起六師見</span><br/>
<span class='tline' id='l482' data-llen='10290:10300'>　其有征討之事也</span><br/>
<span class='tline' id='l483' data-llen='10300:10323'>○瞻彼洛矣維水泱泱君子至止鞞琫有珌君子萬年</span><br/>
<span class='tline' id='l484' data-llen='10323:10350'><a onclick="displayPageImage('KR1c0036', 'WYG', '022-27b' );" name="022-27b" class="pb">[022-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10350:10361'>保其家室<span class='krp-note'>賦/也</span></span><br/>
<span class='tline' id='l486' data-llen='10361:10384'>　鞞容刀之鞞今刀鞘也琫刀鞘之上飾珌其下飾也</span><br/>
<span class='tline' id='l487' data-llen='10384:10407'>　毛氏曰天子玉琫而珧珌諸侯璗琫而璆珌按此亦</span><br/>
<span class='tline' id='l488' data-llen='10407:10428'>　戎服也天子以天下為家京師為室故曰家室</span><br/>
<span class='tline' id='l489' data-llen='10428:10451'>○瞻彼洛矣維水泱泱君子至止福禄既同君子萬年</span><br/>
<span class='tline' id='l490' data-llen='10451:10462'>保其家邦<span class='krp-note'>賦/也</span></span><br/>
<span class='tline' id='l491' data-llen='10462:10475'>　人心所歸即是福禄之同</span><br/>
<span class='tline' id='l492' data-llen='10475:10489'>　　　瞻彼洛矣三章章六句</span><br/>
<span class='tline' id='l493' data-llen='10489:10516'><a onclick="displayPageImage('KR1c0036', 'WYG', '022-28a' );" name="022-28a" class="pb">[022-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='10516:10522'>裳裳者華</span><br/>
<span class='tline' id='l495' data-llen='10522:10545'>　經㫖曰此天子美賢者之詩非美來朝之諸侯也宜</span><br/>
<span class='tline' id='l496' data-llen='10545:10551'>　為大雅</span><br/>
<span class='tline' id='l497' data-llen='10551:10578'>裳裳者華其葉湑兮<span class='krp-note'>興/也</span>我覯之子我心寫兮我心寫兮</span><br/>
<span class='tline' id='l498' data-llen='10578:10591'>是以有譽處兮<span class='krp-note'>興/意</span></span><br/>
<span class='tline' id='l499' data-llen='10591:10614'>　裳裳泛言華也謂華如裳之下垂以喻人有謙抑之</span><br/>
<span class='tline' id='l500' data-llen='10614:10637'>　徳也湑霑潤貌以喻君有恩澤之及也故遂以興天</span><br/>
<span class='tline' id='l501' data-llen='10637:10654'>　子虗心下賢而賢者得安處於譽也</span><br/>
<span class='tline' id='l502' data-llen='10654:10681'><a onclick="displayPageImage('KR1c0036', 'WYG', '022-28b' );" name="022-28b" class="pb">[022-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='10681:10708'>○裳裳者華芸其黄矣<span class='krp-note'>興/也</span>我覯之子維其有章矣維其</span><br/>
<span class='tline' id='l504' data-llen='10708:10723'>有章矣是以有慶矣<span class='krp-note'>興/意</span></span><br/>
<span class='tline' id='l505' data-llen='10723:10746'>　芸黄盛貌黄正色言其有中正之徳也美在其中而</span><br/>
<span class='tline' id='l506' data-llen='10746:10769'>　光輝發外故曰有章此言其文章外見所以有譽處</span><br/>
<span class='tline' id='l507' data-llen='10769:10775'>　之慶也</span><br/>
<span class='tline' id='l508' data-llen='10775:10802'>○裳裳者華或黄或白<span class='krp-note'>興/也</span>我覯之子乘其四駱乘其四</span><br/>
<span class='tline' id='l509' data-llen='10802:10814'>駱六轡沃若<span class='krp-note'>興/意</span></span><br/>
<span class='tline' id='l510' data-llen='10814:10837'>　白者質素之意或黄而又轉為白歛華歸樸之喻也</span><br/>
<span class='tline' id='l511' data-llen='10837:10864'><a onclick="displayPageImage('KR1c0036', 'WYG', '022-29a' );" name="022-29a" class="pb">[022-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='10864:10887'>　駱白馬黒鬛亦取此義沃若謂其轡之采順易使欲</span><br/>
<span class='tline' id='l513' data-llen='10887:10910'>　去亦不難也此言其徳之顯而能晦也舊說以裳裳</span><br/>
<span class='tline' id='l514' data-llen='10910:10927'>　為常棣則或黄或白之言不可通矣</span><br/>
<span class='tline' id='l515' data-llen='10927:10950'>○左之左之君子宜之右之右之君子有之維其有之</span><br/>
<span class='tline' id='l516' data-llen='10950:10961'>是以似之<span class='krp-note'>賦/也</span></span><br/>
<span class='tline' id='l517' data-llen='10961:10984'>　左逆行也不用之義右順行也見用之義左之而不</span><br/>
<span class='tline' id='l518' data-llen='10984:11007'>　宜者不能藏也右之而不有者不能行也有中之所</span><br/>
<span class='tline' id='l519' data-llen='11007:11030'>　有也似符合也惟其有之於中是以似之於外謂其</span><br/>
<span class='tline' id='l520' data-llen='11030:11057'><a onclick="displayPageImage('KR1c0036', 'WYG', '022-29b' );" name="022-29b" class="pb">[022-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11057:11080'>　表裏稱也此承上章言君子行臧之具在我所以為</span><br/>
<span class='tline' id='l522' data-llen='11080:11086'>　全徳也</span><br/>
<span class='tline' id='l523' data-llen='11086:11100'>　　　裳裳者華四章章六句</span><br/>
<span class='tline' id='l524' data-llen='11100:11103'>　</span><br/>
<span class='tline' id='l525' data-llen='11103:11106'>　</span><br/>
<span class='tline' id='l526' data-llen='11106:11109'>　</span><br/>
<span class='tline' id='l527' data-llen='11109:11112'>　</span><br/>
<span class='tline' id='l528' data-llen='11112:11124'>　詩說解頥正釋卷二十</span><br/>
</p>
<p><br/>
</p>
  </div>
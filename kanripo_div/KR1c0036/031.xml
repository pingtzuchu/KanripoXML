<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1c0036', 'WYG', '031-1a' );" name="031-1a" class="pb">[031-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　詩説解頥正釋卷二十九　　明　季本　撰</span><br/>
<span class='tline' id='l10' data-llen='214:218'>魯頌</span><br/>
<span class='tline' id='l11' data-llen='218:241'>　魯者諸侯之國也成王時封周公之子伯禽於魯在</span><br/>
<span class='tline' id='l12' data-llen='241:264'>　今兖州府曲阜縣實奄之故地也夫諸侯之國冝皆</span><br/>
<span class='tline' id='l13' data-llen='264:287'>　有頌蓋太師陳詩之時諸國雅頌必兼采之但以意</span><br/>
<span class='tline' id='l14' data-llen='287:310'>　在觀風故併入於風而雅頌亦於其中自有别焉魯</span><br/>
<span class='tline' id='l15' data-llen='310:333'>　以周公之後其國猶有聖人之風故臣子之頌其君</span><br/>
<span class='tline' id='l16' data-llen='333:359'><a onclick="displayPageImage('KR1c0036', 'WYG', '031-1b' );" name="031-1b" class="pb">[031-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='359:382'>　者無有諛辭如泮水閟宫二篇可以見其實意而師</span><br/>
<span class='tline' id='l18' data-llen='382:405'>　摯為魯太師其序樂必有定次孔子以魯為宗國必</span><br/>
<span class='tline' id='l19' data-llen='405:428'>　親有考焉故特别以魯名見魯之可頌者如此也若</span><br/>
<span class='tline' id='l20' data-llen='428:451'>　周公之德亦宜頌於宗廟而今無之必亦散失矣其</span><br/>
<span class='tline' id='l21' data-llen='451:474'>　駉駜則似風而簒入者安得遂以魯為有頌無風哉</span><br/>
<span class='tline' id='l22' data-llen='474:483'>　詳見緫論六義</span><br/>
<span class='tline' id='l23' data-llen='483:486'>駉</span><br/>
<span class='tline' id='l24' data-llen='486:509'>　經㫖曰此詩盖羙伯禽牧馬之盛也體亦似風要當</span><br/>
<span class='tline' id='l25' data-llen='509:535'><a onclick="displayPageImage('KR1c0036', 'WYG', '031-2a' );" name="031-2a" class="pb">[031-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='535:558'>　與定之方中為一類耳小序謂僖公能遵伯禽之法</span><br/>
<span class='tline' id='l27' data-llen='558:581'>　儉以足用寛以度民務農重榖牧于坰野魯人尊之</span><br/>
<span class='tline' id='l28' data-llen='581:604'>　於是季孫行父請命于周而史克作是頌此以意為</span><br/>
<span class='tline' id='l29' data-llen='604:627'>　之説也黄東發嘗有辯矣夫僖公非賢君也考其始</span><br/>
<span class='tline' id='l30' data-llen='627:650'>　終棄義趨利報怨行私無所不有何善之足稱哉特</span><br/>
<span class='tline' id='l31' data-llen='650:673'>　以在齊桓時為其所庇故能不失聲聞耳詳見春秋</span><br/>
<span class='tline' id='l32' data-llen='673:696'>　私考僖公二年冬十月不雨下序乃盛稱其羙此非</span><br/>
<span class='tline' id='l33' data-llen='696:719'>　虗譽邪至於請命于周而作頌之語則尤誕矣故謂</span><br/>
<span class='tline' id='l34' data-llen='719:745'><a onclick="displayPageImage('KR1c0036', 'WYG', '031-2b' );" name="031-2b" class="pb">[031-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='745:758'>　此詩非伯禽不足以當之</span><br/>
<span class='tline' id='l36' data-llen='758:781'>駉駉牡馬在坰之野薄言駉者有驈有皇有驪有黄以</span><br/>
<span class='tline' id='l37' data-llen='781:798'>車彭彭思無疆思馬斯臧<span class='krp-note'>賦/也</span></span><br/>
<span class='tline' id='l38' data-llen='798:821'>　牡馬剛徤而能致逺者言馬之牡而復係以駉盖駉</span><br/>
<span class='tline' id='l39' data-llen='821:844'>　者逺之義也致逺惟牡馬能勝故特言之在坰之野</span><br/>
<span class='tline' id='l40' data-llen='844:867'>　鄭氏以為避民居與良田是也薄言駉者謂略自駉</span><br/>
<span class='tline' id='l41' data-llen='867:890'>　者而言之自駉之外尚多也驈皇驪黄言其色之多</span><br/>
<span class='tline' id='l42' data-llen='890:913'>　也彭彭馬之壯盛也以車者馬以之也以無疆之思</span><br/>
<span class='tline' id='l43' data-llen='913:939'><a onclick="displayPageImage('KR1c0036', 'WYG', '031-3a' );" name="031-3a" class="pb">[031-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='939:954'>　而思及於馬此馬之所以善也</span><br/>
<span class='tline' id='l45' data-llen='954:977'>○駉駉牡馬在坰之野薄言駉者有騅有駓有騂有騏</span><br/>
<span class='tline' id='l46' data-llen='977:995'>以車伾伾思無期思馬斯才<span class='krp-note'>賦/也</span></span><br/>
<span class='tline' id='l47' data-llen='995:1012'>　伾伾大而有力也才者善而有力也</span><br/>
<span class='tline' id='l48' data-llen='1012:1035'>○駉駉牡馬在坰之野薄言駉者有驒有駱有駵有雒</span><br/>
<span class='tline' id='l49' data-llen='1035:1053'>以車繹繹思無斁思馬斯作<span class='krp-note'>賦/也</span></span><br/>
<span class='tline' id='l50' data-llen='1053:1073'>　繹繹連屬之貌言馬之善走也作者强奮也</span><br/>
<span class='tline' id='l51' data-llen='1073:1096'>○駉駉牡馬在坰之野薄言駉者有駰有騢有驔有魚</span><br/>
<span class='tline' id='l52' data-llen='1096:1122'><a onclick="displayPageImage('KR1c0036', 'WYG', '031-3b' );" name="031-3b" class="pb">[031-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1122:1140'>以車祛祛思無邪思馬斯徂<span class='krp-note'>賦/也</span></span><br/>
<span class='tline' id='l54' data-llen='1140:1163'>　祛車之㨗也徂徃也言馬之能行也○此詩之㫖所</span><br/>
<span class='tline' id='l55' data-llen='1163:1186'>　重在思上三章思之無疆無期無斁皆緝熈不已之</span><br/>
<span class='tline' id='l56' data-llen='1186:1209'>　意而末則緫而歸之於無邪正以見思之所以為思</span><br/>
<span class='tline' id='l57' data-llen='1209:1232'>　在於無邪而已盖脩德工夫莫要於此故孔子取以</span><br/>
<span class='tline' id='l58' data-llen='1232:1255'>　蔽三百篇之㫖此非虗稱之辭蓋言伯禽之實德也</span><br/>
<span class='tline' id='l59' data-llen='1255:1278'>　蘇氏謂昔之為詩者未必知此孔子斷章取之非也</span><br/>
<span class='tline' id='l60' data-llen='1278:1299'>　孔子必以實德示人若假空言則不能感物矣</span><br/>
<span class='tline' id='l61' data-llen='1299:1325'><a onclick="displayPageImage('KR1c0036', 'WYG', '031-4a' );" name="031-4a" class="pb">[031-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1325:1336'>　　　駉四章章八句</span><br/>
<span class='tline' id='l63' data-llen='1336:1340'>有駜</span><br/>
<span class='tline' id='l64' data-llen='1340:1363'>　經㫖曰此詩亦羙伯禽君臣相慶樂之辭蓋必伯禽</span><br/>
<span class='tline' id='l65' data-llen='1363:1386'>　時君臣和德相與故有此氣象魯他君不足以當之</span><br/>
<span class='tline' id='l66' data-llen='1386:1399'>　此與駉為一類亦風體也</span><br/>
<span class='tline' id='l67' data-llen='1399:1426'>有駜有駜駜彼乗黄夙夜在公在公明明<span class='krp-note'>賦/也</span>振振鷺鷺</span><br/>
<span class='tline' id='l68' data-llen='1426:1461'>于下<span class='krp-note'>興/也</span>鼓咽咽醉言舞于胥樂兮<span class='krp-note'>興/意</span>○<span class='krp-note'>咽音淵下/章並同</span></span><br/>
<span class='tline' id='l69' data-llen='1461:1484'>　駜馬肥彊貌有駜卿大夫所乗之馬也乗黄四馬皆</span><br/>
<span class='tline' id='l70' data-llen='1484:1510'><a onclick="displayPageImage('KR1c0036', 'WYG', '031-4b' );" name="031-4b" class="pb">[031-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1510:1533'>　黄也公公所夙夜在公謂勤政也明明者無時而不</span><br/>
<span class='tline' id='l72' data-llen='1533:1556'>　明以起下章飲燕之不亂也鷺鳥名詳見宛丘字義</span><br/>
<span class='tline' id='l73' data-llen='1556:1579'>　此以鳥言集傳以為鷺羽非也鷺㓗白之鳥鼓聲振</span><br/>
<span class='tline' id='l74' data-llen='1579:1602'>　動則或下或飛故謂之振鷺以興㓗白之士因作樂</span><br/>
<span class='tline' id='l75' data-llen='1602:1625'>　之鼓聲而鼓舞於德也咽與淵同鼓聲之深長也言</span><br/>
<span class='tline' id='l76' data-llen='1625:1648'>　卿大夫乗此乗黄而夙夜在公以脩明其政事故在</span><br/>
<span class='tline' id='l77' data-llen='1648:1671'>　公燕飲則皆醉酒飽德興起於善曰醉言舞則善心</span><br/>
<span class='tline' id='l78' data-llen='1671:1693'>　起而不知為之者矣是其君臣相忘而可以樂也</span><br/>
<span class='tline' id='l79' data-llen='1693:1719'><a onclick="displayPageImage('KR1c0036', 'WYG', '031-5a' );" name="031-5a" class="pb">[031-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1719:1746'>○有駜有駜駜彼乗牡夙夜在公在公飲酒<span class='krp-note'>賦/也</span>振振鷺</span><br/>
<span class='tline' id='l81' data-llen='1746:1771'>鷺于飛<span class='krp-note'>興/也</span>鼓咽咽醉言歸于胥樂兮<span class='krp-note'>興/意</span></span><br/>
<span class='tline' id='l82' data-llen='1771:1794'>　在公飲酒相導以和也明明在其中矣醉言歸止而</span><br/>
<span class='tline' id='l83' data-llen='1794:1801'>　不過之意</span><br/>
<span class='tline' id='l84' data-llen='1801:1824'>○有駜有駜駜彼乗駽夙夜在公在公載燕自今以始</span><br/>
<span class='tline' id='l85' data-llen='1824:1845'>嵗其有君子有榖詒孫子于胥樂兮<span class='krp-note'>賦/也</span></span><br/>
<span class='tline' id='l86' data-llen='1845:1868'>　載燕亦飲酒而相和也君子指其君有有年也榖善</span><br/>
<span class='tline' id='l87' data-llen='1868:1891'>　也君有和德則足以致豐年而垂世善此頌禱之辭</span><br/>
<span class='tline' id='l88' data-llen='1891:1917'><a onclick="displayPageImage('KR1c0036', 'WYG', '031-5b' );" name="031-5b" class="pb">[031-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1917:1940'>　也以和德為本此今日之樂所以鼓舞而不能自己</span><br/>
<span class='tline' id='l90' data-llen='1940:1954'>　者也見其樂之正而非淫矣</span><br/>
<span class='tline' id='l91' data-llen='1954:1966'>　　　有駜三章章九句</span><br/>
<span class='tline' id='l92' data-llen='1966:1970'>泮水</span><br/>
<span class='tline' id='l93' data-llen='1970:1993'>　經㫖曰此詩羙伯禽之治惟於泮水講學而服逺之</span><br/>
<span class='tline' id='l94' data-llen='1993:2012'>　功皆本於此也舊説以為美僖公者誤矣</span><br/>
<span class='tline' id='l95' data-llen='2012:2035'>思樂泮水薄采其芹魯侯戾止言觀其旂其旂筏筏鸞</span><br/>
<span class='tline' id='l96' data-llen='2035:2053'>聲噦噦無小無大從公于邁<span class='krp-note'>賦/也</span></span><br/>
<span class='tline' id='l97' data-llen='2053:2079'><a onclick="displayPageImage('KR1c0036', 'WYG', '031-6a' );" name="031-6a" class="pb">[031-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2079:2102'>　思發語辭泮詳見文王有聲字義樂泮水詩人言泮</span><br/>
<span class='tline' id='l99' data-llen='2102:2125'>　水之可樂也芹菜名説見采菽可為葅但味不如蓴</span><br/>
<span class='tline' id='l100' data-llen='2125:2148'>　之羙以菜而生於泮水則尤㓗地也故方欲采之以</span><br/>
<span class='tline' id='l101' data-llen='2148:2171'>　為豆實而魯侯適至也下二章藻茒亦然筏筏飛揚</span><br/>
<span class='tline' id='l102' data-llen='2171:2194'>　也噦噦聲有節而小也公即魯侯也無小大而皆從</span><br/>
<span class='tline' id='l103' data-llen='2194:2217'>　公以徃於泮從之者衆而皆欲問學也此章言伯禽</span><br/>
<span class='tline' id='l104' data-llen='2217:2225'>　之始至學也</span><br/>
<span class='tline' id='l105' data-llen='2225:2248'>○思樂泮水薄采其藻魯侯戾止其馬蹻蹻其馬蹻蹻</span><br/>
<span class='tline' id='l106' data-llen='2248:2274'><a onclick="displayPageImage('KR1c0036', 'WYG', '031-6b' );" name="031-6b" class="pb">[031-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2274:2293'>其音昭昭載色載笑匪怒伊教<span class='krp-note'>賦/也</span></span><br/>
<span class='tline' id='l108' data-llen='2293:2316'>　藻説見采蘋蹻蹻舉足高貌昭昭謂魯侯之德音也</span><br/>
<span class='tline' id='l109' data-llen='2316:2339'>　蓋見其馬而知其為敷敎來也色笑所謂即之温也</span><br/>
<span class='tline' id='l110' data-llen='2339:2362'>　匪怒即色笑其教如此敷教以寛也此章言伯禽至</span><br/>
<span class='tline' id='l111' data-llen='2362:2372'>　泮而善誘循循也</span><br/>
<span class='tline' id='l112' data-llen='2372:2395'>○思樂泮水薄采其茒魯侯戾止在泮飲酒既飲㫖酒</span><br/>
<span class='tline' id='l113' data-llen='2395:2414'>永錫難老順彼長道屈此羣醜<span class='krp-note'>賦/也</span></span><br/>
<span class='tline' id='l114' data-llen='2414:2437'>　茆鳬葵也與荇菜相似葉大如手赤圓而滑江南人</span><br/>
<span class='tline' id='l115' data-llen='2437:2463'><a onclick="displayPageImage('KR1c0036', 'WYG', '031-7a' );" name="031-7a" class="pb">[031-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2463:2486'>　謂之蓴菜者也魯侯講學泮宫毎至必燕飲故魯人</span><br/>
<span class='tline' id='l117' data-llen='2486:2509'>　於其來毎采芹藻茆以待之正為飲酒故也永錫難</span><br/>
<span class='tline' id='l118' data-llen='2509:2532'>　老蒙上文飲㫖酒言願神錫之以難老之福使之順</span><br/>
<span class='tline' id='l119' data-llen='2532:2555'>　君子之長道以屈服魯國之群衆欲其乆於敷教以</span><br/>
<span class='tline' id='l120' data-llen='2555:2562'>　致治安也</span><br/>
<span class='tline' id='l121' data-llen='2562:2585'>○穆穆魯侯敬明其德敬慎威儀維民之則允文允武</span><br/>
<span class='tline' id='l122' data-llen='2585:2604'>昭假烈祖靡有不孝自求伊祜<span class='krp-note'>賦/也</span></span><br/>
<span class='tline' id='l123' data-llen='2604:2627'>　伯禽為治專在學宫此周公之家法也穆穆即無聲</span><br/>
<span class='tline' id='l124' data-llen='2627:2653'><a onclick="displayPageImage('KR1c0036', 'WYG', '031-7b' );" name="031-7b" class="pb">[031-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2653:2676'>　無臭之意敬明其德敬慎威儀内外合一之學也維</span><br/>
<span class='tline' id='l126' data-llen='2676:2699'>　民之則即皇建其有極也允文允武亦自德言烈祖</span><br/>
<span class='tline' id='l127' data-llen='2699:2722'>　指文王也言魯侯之德具文武之實則與文王不二</span><br/>
<span class='tline' id='l128' data-llen='2722:2745'>　矣寧不有以昭格烈祖乎靡有不孝孝也自求伊祐</span><br/>
<span class='tline' id='l129' data-llen='2745:2768'>　一孝足以感神明而福自求之也詳此語意是何等</span><br/>
<span class='tline' id='l130' data-llen='2768:2791'>　學術功夫蓋非伯禽不足以當之此豈虗誇之辭而</span><br/>
<span class='tline' id='l131' data-llen='2791:2811'>　可以語僖公邪此言伯禽之能感格烈祖也</span><br/>
<span class='tline' id='l132' data-llen='2811:2834'>○明明魯侯克明其德既作泮宫淮夷攸服矯矯虎臣</span><br/>
<span class='tline' id='l133' data-llen='2834:2860'><a onclick="displayPageImage('KR1c0036', 'WYG', '031-8a' );" name="031-8a" class="pb">[031-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2860:2887'>在泮獻馘淑問如臯陶在泮獻囚<span class='krp-note'>賦/也</span>○<span class='krp-note'>陶音/姚</span></span><br/>
<span class='tline' id='l135' data-llen='2887:2910'>　明明即穆穆之著見也克明其德即敬明其德也惟</span><br/>
<span class='tline' id='l136' data-llen='2910:2933'>　敬明故克明矣當時為魯患者淮夷詳見江漢經㫖</span><br/>
<span class='tline' id='l137' data-llen='2933:2956'>　下即費誓所謂淮夷徐戎並興也故特舉淮夷攸服</span><br/>
<span class='tline' id='l138' data-llen='2956:2979'>　言之馘謂截所獲者之左耳也詳見皇矣字義淑善</span><br/>
<span class='tline' id='l139' data-llen='2979:3002'>　也問訊囚也囚所虜獲者蓋古者出兵受成於學及</span><br/>
<span class='tline' id='l140' data-llen='3002:3025'>　其反也釋奠於學而以訊馘告即此事也獻馘獻囚</span><br/>
<span class='tline' id='l141' data-llen='3025:3048'>　俱指淮夷獻皆在泮可見魯侯常在泮聽政而受成</span><br/>
<span class='tline' id='l142' data-llen='3048:3074'><a onclick="displayPageImage('KR1c0036', 'WYG', '031-8b' );" name="031-8b" class="pb">[031-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3074:3097'>　告訊常在此也先王時諸侯為治類如此言淮夷之</span><br/>
<span class='tline' id='l144' data-llen='3097:3108'>　服以見講學之效也</span><br/>
<span class='tline' id='l145' data-llen='3108:3131'>○濟濟多士克廣德心桓桓于征狄彼東南烝烝皇皇</span><br/>
<span class='tline' id='l146' data-llen='3131:3158'>不呉不揚不告于訩在泮獻功<span class='krp-note'>賦/也</span>○<span class='krp-note'>狄他/歴反</span></span><br/>
<span class='tline' id='l147' data-llen='3158:3181'>　此言将士以和德而成功也濟濟衆多齊一之貌多</span><br/>
<span class='tline' id='l148' data-llen='3181:3204'>　士則承命征淮夷之士即泮宫講學之人也克廣德</span><br/>
<span class='tline' id='l149' data-llen='3204:3227'>　心不以一毫私意自蔽所謂萬物一體也桓桓武貌</span><br/>
<span class='tline' id='l150' data-llen='3227:3250'>　狄與逷同逺也東南即淮夷也烝烝衆也皇皇大也</span><br/>
<span class='tline' id='l151' data-llen='3250:3276'><a onclick="displayPageImage('KR1c0036', 'WYG', '031-9a' );" name="031-9a" class="pb">[031-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3276:3299'>　呉諠譁也揚夸張也訩爭訟也不告于訩正多士廣</span><br/>
<span class='tline' id='l153' data-llen='3299:3322'>　德心之實言濟濟征夷之多士無一人不廣其德心</span><br/>
<span class='tline' id='l154' data-llen='3322:3345'>　者故其桓桓于征狄彼東南之逺雖烝烝然衆進皇</span><br/>
<span class='tline' id='l155' data-llen='3345:3368'>　皇然大張而皆以德自居無一諠譁夸張者泯其争</span><br/>
<span class='tline' id='l156' data-llen='3368:3391'>　訟之私無辭以告于官惟在泮獻其成功而已德心</span><br/>
<span class='tline' id='l157' data-llen='3391:3399'>　何其克廣邪</span><br/>
<span class='tline' id='l158' data-llen='3399:3422'>○角弓其觩束矢其搜戎車孔慱徒御無斁既克淮夷</span><br/>
<span class='tline' id='l159' data-llen='3422:3441'>孔淑不逆式固爾猶淮夷卒獲<span class='krp-note'>賦/也</span></span><br/>
<span class='tline' id='l160' data-llen='3441:3467'><a onclick="displayPageImage('KR1c0036', 'WYG', '031-9b' );" name="031-9b" class="pb">[031-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3467:3490'>　觩弓曲貌搜矢疾聲慱大也徒徒行者也御御車者</span><br/>
<span class='tline' id='l162' data-llen='3490:3513'>　也無斁無有厭倦者謂競强也不逆言其順服無復</span><br/>
<span class='tline' id='l163' data-llen='3513:3536'>　作慝正孔淑也承上章言將士一心而人人競勸勇</span><br/>
<span class='tline' id='l164' data-llen='3536:3559'>　於用武故能克淮夷而甚善不逆也式固爾猶非致</span><br/>
<span class='tline' id='l165' data-llen='3559:3582'>　戒之辭此時淮夷已服矣蓋本伯禽之德能式固爾</span><br/>
<span class='tline' id='l166' data-llen='3582:3605'>　猶故終致淮夷之服如此申上文之意而歸德於伯</span><br/>
<span class='tline' id='l167' data-llen='3605:3628'>　禽之能固其謀也謀即訏謨定命之謀謂敷教泮宫</span><br/>
<span class='tline' id='l168' data-llen='3628:3636'>　使人知義也</span><br/>
<span class='tline' id='l169' data-llen='3636:3663'><a onclick="displayPageImage('KR1c0036', 'WYG', '031-10a' );" name="031-10a" class="pb">[031-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3663:3690'>○翩彼飛鴞集于泮林食我桑黮懐我好音<span class='krp-note'>興/也</span>憬彼淮</span><br/>
<span class='tline' id='l171' data-llen='3690:3718'>夷來獻其琛元龜象齒大賂南金<span class='krp-note'>興/意</span>○<span class='krp-note'>黮與/葚同</span></span><br/>
<span class='tline' id='l172' data-llen='3718:3741'>　此言淮夷來服也首四句有意義之興也蓋鴞夲惡</span><br/>
<span class='tline' id='l173' data-llen='3741:3764'>　鳥攫鳥子而食者也詳見墓門字義今亦集泮林食</span><br/>
<span class='tline' id='l174' data-llen='3764:3787'>　我桑黮懐我好音可見講學之功格於禽鳥矣矧淮</span><br/>
<span class='tline' id='l175' data-llen='3787:3810'>　夷雖逆亦人類也其不憬然悔悟而貢獻其所有邪</span><br/>
<span class='tline' id='l176' data-llen='3810:3833'>　憬字就淮夷心之警省處言之琛寳也兼龜象言元</span><br/>
<span class='tline' id='l177' data-llen='3833:3856'>　龜大龜也千嵗滿尺二寸漢志云不盈尺不為寳荆</span><br/>
<span class='tline' id='l178' data-llen='3856:3883'><a onclick="displayPageImage('KR1c0036', 'WYG', '031-10b' );" name="031-10b" class="pb">[031-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3883:3906'>　揚貢金三品地在淮南故曰南金南金獨曰大賂賂</span><br/>
<span class='tline' id='l180' data-llen='3906:3929'>　遺也鄭氏謂賂君及卿大夫是也蓋其淮南之所有</span><br/>
<span class='tline' id='l181' data-llen='3929:3952'>　者故所遺者多也淮夷來獻且賂以見教化之能感</span><br/>
<span class='tline' id='l182' data-llen='3952:3975'>　人心其效如此○按鴞集泮林食桑黮而懐好音意</span><br/>
<span class='tline' id='l183' data-llen='3975:3998'>　當時必有此事故傳云桑黮甘甜鴟鴞革響陸農師</span><br/>
<span class='tline' id='l184' data-llen='3998:4021'>　亦曰鴞食桑黮則變而羙其色好其音是知鴞食桑</span><br/>
<span class='tline' id='l185' data-llen='4021:4043'>　黮則其音變而美也此言蓋有所本似非臆説矣</span><br/>
<span class='tline' id='l186' data-llen='4043:4055'>　　　泮水八章章八句</span><br/>
<span class='tline' id='l187' data-llen='4055:4082'><a onclick="displayPageImage('KR1c0036', 'WYG', '031-11a' );" name="031-11a" class="pb">[031-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4082:4086'>閟宫</span><br/>
<span class='tline' id='l189' data-llen='4086:4109'>　經㫖曰僖公命奚斯新作周公之廟而詩人樂周公</span><br/>
<span class='tline' id='l190' data-llen='4109:4132'>　之德欲僖公之善繼也故美其事而願其夀考焉以</span><br/>
<span class='tline' id='l191' data-llen='4132:4155'>　此祝頌僖公蓋志在周公也可謂得性情之正矣此</span><br/>
<span class='tline' id='l192' data-llen='4155:4173'>　詩孟子謂之魯頌是當時夲以頌名也</span><br/>
<span class='tline' id='l193' data-llen='4173:4196'>閟宫有侐實實枚枚赫赫姜嫄其德不囬上帝是依無</span><br/>
<span class='tline' id='l194' data-llen='4196:4219'>災無害彌月不遲是生后稷降之百福黍稷重穋稙穉</span><br/>
<span class='tline' id='l195' data-llen='4219:4242'>菽麥奄有下國俾民稼穡有稷有黍有稻有秬奄有下</span><br/>
<span class='tline' id='l196' data-llen='4242:4269'><a onclick="displayPageImage('KR1c0036', 'WYG', '031-11b' );" name="031-11b" class="pb">[031-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4269:4281'>土纉禹之緒<span class='krp-note'>賦/也</span></span><br/>
<span class='tline' id='l198' data-llen='4281:4304'>　閟宫周公廟也以其宫深密故謂之閟侐静也正閟</span><br/>
<span class='tline' id='l199' data-llen='4304:4327'>　字意實實言其根基之完固也枚枚言其條件之分</span><br/>
<span class='tline' id='l200' data-llen='4327:4350'>　明也此先題作廟之盡善以見僖公崇重周公之意</span><br/>
<span class='tline' id='l201' data-llen='4350:4373'>　也次述姜嫄生后稷之由以推本周公相武王功業</span><br/>
<span class='tline' id='l202' data-llen='4373:4396'>　之所始也姜嫄生后稷事見生民降之百福者欲以</span><br/>
<span class='tline' id='l203' data-llen='4396:4419'>　開周也黍稷重穋稙穉菽麥諸榖名詳見七月字義</span><br/>
<span class='tline' id='l204' data-llen='4419:4442'>　此言后稷能知榖性有相之道而堯以其有功於民</span><br/>
<span class='tline' id='l205' data-llen='4442:4469'><a onclick="displayPageImage('KR1c0036', 'WYG', '031-12a' );" name="031-12a" class="pb">[031-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4469:4492'>　故封於邰使之奄有下國也后稷教民稼穡誕降嘉</span><br/>
<span class='tline' id='l207' data-llen='4492:4515'>　種而俾民有稷黍稻秬則天下人心無彼疆此界莫</span><br/>
<span class='tline' id='l208' data-llen='4515:4538'>　不歸之所謂奄有下土也纉繼也平水土者禹之緒</span><br/>
<span class='tline' id='l209' data-llen='4538:4561'>　也稷降播種所以繼之此申奄有下國之意蓋天之</span><br/>
<span class='tline' id='l210' data-llen='4561:4584'>　生民安之必欲養之平水土則既安矣非播種何以</span><br/>
<span class='tline' id='l211' data-llen='4584:4607'>　養乎此禹稷之功所以為大而百福之所以歸也周</span><br/>
<span class='tline' id='l212' data-llen='4607:4630'>　家功業蓋已發端於此矣○黍稷稻秬與生民嘉種</span><br/>
<span class='tline' id='l213' data-llen='4630:4640'>　不同互有詳畧耳</span><br/>
<span class='tline' id='l214' data-llen='4640:4667'><a onclick="displayPageImage('KR1c0036', 'WYG', '031-12b' );" name="031-12b" class="pb">[031-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4667:4690'>○后稷之孫實維大王居岐之陽實始翦商至于文武</span><br/>
<span class='tline' id='l216' data-llen='4690:4713'>纉大王之緒致天之届于牧之野無貳無虞上帝臨女</span><br/>
<span class='tline' id='l217' data-llen='4713:4736'>敦商之旅克咸厥功王曰叔父建爾元子俾侯于魯大</span><br/>
<span class='tline' id='l218' data-llen='4736:4750'>啓爾宇為周室輔<span class='krp-note'>賦/也</span></span><br/>
<span class='tline' id='l219' data-llen='4750:4773'>　大王遷岐肇基王迹而商之人心日漸歸周如翦之</span><br/>
<span class='tline' id='l220' data-llen='4773:4796'>　也故曰翦商非謂其有翦商之志也至文武克纉其</span><br/>
<span class='tline' id='l221' data-llen='4796:4819'>　緒則積功累仁矣屇至也謂人心皆欲伐商是天命</span><br/>
<span class='tline' id='l222' data-llen='4819:4842'>　之已至也武王因天命之至而師於牧野所以致之</span><br/>
<span class='tline' id='l223' data-llen='4842:4869'><a onclick="displayPageImage('KR1c0036', 'WYG', '031-13a' );" name="031-13a" class="pb">[031-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4869:4892'>　也順人心以伐商不敢貳之而有所疑慮惟以天命</span><br/>
<span class='tline' id='l225' data-llen='4892:4915'>　為可畏也此與大明上帝臨女無貳爾心義同敦如</span><br/>
<span class='tline' id='l226' data-llen='4915:4938'>　敦琢之敦故訓曰治之治商猶言正商也旅者合將</span><br/>
<span class='tline' id='l227' data-llen='4938:4961'>　士之衆而言見其以一心而成功蓋為周公有大功</span><br/>
<span class='tline' id='l228' data-llen='4961:4984'>　發也故成王告以欲封其元子之意焉元子指伯禽</span><br/>
<span class='tline' id='l229' data-llen='4984:5006'>　啓開宇居也此推周公之功以起下章廟祀之意</span><br/>
<span class='tline' id='l230' data-llen='5006:5029'>○乃命魯公俾侯于東鍚之山川土田附庸周公之孫</span><br/>
<span class='tline' id='l231' data-llen='5029:5052'>莊公之子龍旂承祀六轡耳耳春秋匪解享祀不忒皇</span><br/>
<span class='tline' id='l232' data-llen='5052:5079'><a onclick="displayPageImage('KR1c0036', 'WYG', '031-13b' );" name="031-13b" class="pb">[031-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5079:5102'>皇后帝皇祖后稷享以騂犧是饗是宜降福既多周公</span><br/>
<span class='tline' id='l234' data-llen='5102:5115'>皇祖亦其福女<span class='krp-note'>賦/也</span></span><br/>
<span class='tline' id='l235' data-llen='5115:5138'>　上章言俾侯于魯告周公之言此言俾侯于東則實</span><br/>
<span class='tline' id='l236' data-llen='5138:5161'>　命伯禽矣附庸小國不能五十里而附於魯者周公</span><br/>
<span class='tline' id='l237' data-llen='5161:5184'>　之孫莊公之子則為僖公無疑龍旂者交龍之旂諸</span><br/>
<span class='tline' id='l238' data-llen='5184:5207'>　侯建於車上者謂乗此車以出承祀於周公廟也耳</span><br/>
<span class='tline' id='l239' data-llen='5207:5230'>　耳轡垂貌享獻也春秋匪解享祀不忒四時之廟祭</span><br/>
<span class='tline' id='l240' data-llen='5230:5253'>　錯舉二時也忒差也宗廟合禮之祭何差之有祭皇</span><br/>
<span class='tline' id='l241' data-llen='5253:5280'><a onclick="displayPageImage('KR1c0036', 'WYG', '031-14a' );" name="031-14a" class="pb">[031-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5280:5303'>　皇后帝而以后稷配郊祀也饗歆其祭也宜以其祭</span><br/>
<span class='tline' id='l243' data-llen='5303:5326'>　為冝也是饗是宜降福既多郊神格而降福也周公</span><br/>
<span class='tline' id='l244' data-llen='5326:5349'>　皇祖稱周公為皇祖非指群公也福女謂廟格之福</span><br/>
<span class='tline' id='l245' data-llen='5349:5372'>　也大意以祭周公為重當時魯之郊祀非禮天必不</span><br/>
<span class='tline' id='l246' data-llen='5372:5395'>　饗故先言龍旂承祀而不懈於春秋之祀者為不忒</span><br/>
<span class='tline' id='l247' data-llen='5395:5418'>　以見周公之廟為所當祭也至於郊后帝而配以后</span><br/>
<span class='tline' id='l248' data-llen='5418:5441'>　稷用騂犧之享恐天惡其禮之忒而不以為冝也則</span><br/>
<span class='tline' id='l249' data-llen='5441:5464'>　必無福故言天亦降福以見未厭魯德之意今天既</span><br/>
<span class='tline' id='l250' data-llen='5464:5491'><a onclick="displayPageImage('KR1c0036', 'WYG', '031-14b' );" name="031-14b" class="pb">[031-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5491:5514'>　以魯郊為冝而饗之則周公又安得而不畀之福哉</span><br/>
<span class='tline' id='l252' data-llen='5514:5537'>　即郊以起廟此詩人之㣲辭也按成王賜魯以天子</span><br/>
<span class='tline' id='l253' data-llen='5537:5560'>　禮樂者特使之用於周公之廟耳必無命魯郊天之</span><br/>
<span class='tline' id='l254' data-llen='5560:5583'>　理盖魯自僭之此章言魯得祀周公而有致饗之道</span><br/>
<span class='tline' id='l255' data-llen='5583:5587'>　也</span><br/>
<span class='tline' id='l256' data-llen='5587:5610'>○秋而載嘗夏而福衡白牡騂剛犧尊將將毛炰胾羹</span><br/>
<span class='tline' id='l257' data-llen='5610:5633'>籩豆大房萬舞洋洋孝孫有慶俾爾熾而昌俾爾壽而</span><br/>
<span class='tline' id='l258' data-llen='5633:5656'>臧保彼東方魯邦是常不虧不崩不震不騰三夀作朋</span><br/>
<span class='tline' id='l259' data-llen='5656:5683'><a onclick="displayPageImage('KR1c0036', 'WYG', '031-15a' );" name="031-15a" class="pb">[031-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5683:5694'>如岡如陵<span class='krp-note'>賦/也</span></span><br/>
<span class='tline' id='l261' data-llen='5694:5717'>　周正之秋始於午中盡於酉中則在酉中之前即夏</span><br/>
<span class='tline' id='l262' data-llen='5717:5740'>　正秋嘗之日也此亦主祭於周公之廟而言楅衡止</span><br/>
<span class='tline' id='l263' data-llen='5740:5763'>　觸恐壊其角也周禮封人惟牛牲言設楅衡於羊牲</span><br/>
<span class='tline' id='l264' data-llen='5763:5786'>　不言也竊意牛羊皆有角則冝並設楅衡矣白牡與</span><br/>
<span class='tline' id='l265' data-llen='5786:5809'>　騂剛並言則白牡謂羊騂剛謂牛蓋指太牢之二公</span><br/>
<span class='tline' id='l266' data-llen='5809:5832'>　羊傳附為周公用白牡魯公用騂剛之説此求其説</span><br/>
<span class='tline' id='l267' data-llen='5832:5855'>　而不得又從而為之辭也犧尊畫牛於尊腹也将将</span><br/>
<span class='tline' id='l268' data-llen='5855:5882'><a onclick="displayPageImage('KR1c0036', 'WYG', '031-15b' );" name="031-15b" class="pb">[031-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5882:5905'>　大也毛炰周禮封人祭祀有毛炰之豚注云爓去其</span><br/>
<span class='tline' id='l270' data-llen='5905:5928'>　毛而炰之也胾切肉也羹大羹鉶羹也大羹太古之</span><br/>
<span class='tline' id='l271' data-llen='5928:5951'>　羹湆煑肉汁不和盛之以登貴其質也鉶羹肉汁之</span><br/>
<span class='tline' id='l272' data-llen='5951:5974'>　有菜和者也盛之鉶噐故曰鉶羹大房半體之爼足</span><br/>
<span class='tline' id='l273' data-llen='5974:5997'>　下有跗如堂房也籩豆大房之下當脱一句如鼓鐘</span><br/>
<span class='tline' id='l274' data-llen='5997:6020'>　喤喤之類故集傳定此章為十七句夫牲具大牢酒</span><br/>
<span class='tline' id='l275' data-llen='6020:6043'>　用犧尊毛炰胾羹之品籩豆大房之噐言其禮之備</span><br/>
<span class='tline' id='l276' data-llen='6043:6066'>　也鐘鼓喤喤之聲萬舞洋洋之舞言其樂之和也禮</span><br/>
<span class='tline' id='l277' data-llen='6066:6093'><a onclick="displayPageImage('KR1c0036', 'WYG', '031-16a' );" name="031-16a" class="pb">[031-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6093:6116'>　備樂和而孝孫有慶謂僖公祭周公盡禮而獲福也</span><br/>
<span class='tline' id='l279' data-llen='6116:6139'>　熾盛也昌者熾之逹也臧者壽之善也昌熾以福言</span><br/>
<span class='tline' id='l280' data-llen='6139:6162'>　夀臧以壽言國人以其能感格周公故祝頌之而欲</span><br/>
<span class='tline' id='l281' data-llen='6162:6185'>　天假之福夀使得以永守周公家法而大魯國焉三</span><br/>
<span class='tline' id='l282' data-llen='6185:6208'>　壽三卿也曰三夀者謂人君表正百官使之敏德而</span><br/>
<span class='tline' id='l283' data-llen='6208:6231'>　可乆居其位則三卿皆老成之人故以夀言耳以之</span><br/>
<span class='tline' id='l284' data-llen='6231:6254'>　為朋則典刑不失國如岡陵之固而不至虧崩震騰</span><br/>
<span class='tline' id='l285' data-llen='6254:6277'>　魯國之常長可保矣非以岡陵祝三卿之夀也自俾</span><br/>
<span class='tline' id='l286' data-llen='6277:6304'><a onclick="displayPageImage('KR1c0036', 'WYG', '031-16b' );" name="031-16b" class="pb">[031-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6304:6327'>　爾熾昌以下皆頌禱之辭俾爾云者願天之使之也</span><br/>
<span class='tline' id='l288' data-llen='6327:6350'>○公車千乗朱英緑縢二矛重弓公徒三萬貝胄朱綅</span><br/>
<span class='tline' id='l289' data-llen='6350:6373'>烝徒増増戎狄是膺荆舒是懲則莫我敢承俾爾昌而</span><br/>
<span class='tline' id='l290' data-llen='6373:6396'>熾俾爾夀而富黄髮台背夀胥與試俾爾昌而大俾爾</span><br/>
<span class='tline' id='l291' data-llen='6396:6415'>耆而艾萬有千嵗眉夀無有害<span class='krp-note'>賦/也</span></span><br/>
<span class='tline' id='l292' data-llen='6415:6438'>　大國之賦十井出車一乗諸侯方百里提封萬井共</span><br/>
<span class='tline' id='l293' data-llen='6438:6461'>　得千乗故曰公車千乗毎乗三十人千乗共得三萬</span><br/>
<span class='tline' id='l294' data-llen='6461:6484'>　人故曰公徒三萬舊説以為方十里出車一乗毎乗</span><br/>
<span class='tline' id='l295' data-llen='6484:6511'><a onclick="displayPageImage('KR1c0036', 'WYG', '031-17a' );" name="031-17a" class="pb">[031-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6511:6534'>　七十五人者非也詳辯於讀禮疑圖卷三増増衆也</span><br/>
<span class='tline' id='l297' data-llen='6534:6557'>　戎狄不止西戎北狄蓋蠻夷之通稱而徐戎淮夷皆</span><br/>
<span class='tline' id='l298' data-llen='6557:6580'>　在其中矣膺服膺不忘懲警戒不忽也此二句夲周</span><br/>
<span class='tline' id='l299' data-llen='6580:6603'>　公言周公留心於戎狄荆舒故孟子兩引之皆歸於</span><br/>
<span class='tline' id='l300' data-llen='6603:6626'>　周公非以此頌僖公也承繼也即孟子以承三聖之</span><br/>
<span class='tline' id='l301' data-llen='6626:6649'>　承言人莫有如我之敢承周公者若曰惟魯能承之</span><br/>
<span class='tline' id='l302' data-llen='6649:6672'>　耳蓋魯國車徒之盛足以壯國威而承祖志故國人</span><br/>
<span class='tline' id='l303' data-llen='6672:6695'>　願其夀考也富年之盛也本夀而言黄髪老人髪白</span><br/>
<span class='tline' id='l304' data-llen='6695:6722'><a onclick="displayPageImage('KR1c0036', 'WYG', '031-17b' );" name="031-17b" class="pb">[031-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6722:6745'>　而更黄也台背説見行葦亦祝君夀之辭夀胥與試</span><br/>
<span class='tline' id='l306' data-llen='6745:6768'>　蘇氏謂願其壽而相與試才力以為用者得之大亦</span><br/>
<span class='tline' id='l307' data-llen='6768:6791'>　本昌而言即熾之所逹也耆者年老之稱艾歴也謂</span><br/>
<span class='tline' id='l308' data-llen='6791:6814'>　更歴無窮也疾苦則能害夀無害所以萬有千嵗也</span><br/>
<span class='tline' id='l309' data-llen='6814:6837'>　此反覆祝之以求夀考欲其長禦外患以安魯也僖</span><br/>
<span class='tline' id='l310' data-llen='6837:6860'>　公之時椘人暴横淮夷徐戎强盛而僖公僅從齊桓</span><br/>
<span class='tline' id='l311' data-llen='6860:6883'>　公伐楚及桓公没而魯遂與楚通至於淮夷徐戎畧</span><br/>
<span class='tline' id='l312' data-llen='6883:6906'>　不加意頼周公餘澤而得少安故詩人因其新周公</span><br/>
<span class='tline' id='l313' data-llen='6906:6933'><a onclick="displayPageImage('KR1c0036', 'WYG', '031-18a' );" name="031-18a" class="pb">[031-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6933:6946'>　之廟而以周公之功望之</span><br/>
<span class='tline' id='l315' data-llen='6946:6969'>○泰山巖巖魯邦所詹奄有龜蒙遂荒大東至于海邦</span><br/>
<span class='tline' id='l316' data-llen='6969:6988'>淮夷來同莫不率從魯侯之功<span class='krp-note'>賦/也</span></span><br/>
<span class='tline' id='l317' data-llen='6988:7011'>　詹與瞻同望也泰山非魯夲封内地後世兼併以為</span><br/>
<span class='tline' id='l318' data-llen='7011:7034'>　望耳故曰詹奄大也龜䝉則魯封内二山也奄有者</span><br/>
<span class='tline' id='l319' data-llen='7034:7057'>　本其所固有而言也荒者開拓而大之之意大東極</span><br/>
<span class='tline' id='l320' data-llen='7057:7080'>　東近海之地也極東之海邦如萊牟之類是也萊牟</span><br/>
<span class='tline' id='l321' data-llen='7080:7103'>　與淮夷相近萊牟服則淮夷同而諸夷莫不率從矣</span><br/>
<span class='tline' id='l322' data-llen='7103:7130'><a onclick="displayPageImage('KR1c0036', 'WYG', '031-18b' );" name="031-18b" class="pb">[031-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7130:7153'>　曰荒曰同曰從皆謂以德綏之而得其歸心如大王</span><br/>
<span class='tline' id='l324' data-llen='7153:7163'>　文王之得人心也</span><br/>
<span class='tline' id='l325' data-llen='7163:7186'>○保有鳬繹遂荒徐宅至于海邦淮夷蠻貊及彼南夷</span><br/>
<span class='tline' id='l326' data-llen='7186:7205'>莫不率從莫敢不諾魯侯是若<span class='krp-note'>賦/也</span></span><br/>
<span class='tline' id='l327' data-llen='7205:7228'>　鳬繹亦魯封内二山名保有者保其所本有也徐宅</span><br/>
<span class='tline' id='l328' data-llen='7228:7251'>　謂宅於徐州之地者也徐宅之海邦如郯莒之類是</span><br/>
<span class='tline' id='l329' data-llen='7251:7274'>　也蠻貊如徐州之戎衞北之狄是也南夷如荆楚是</span><br/>
<span class='tline' id='l330' data-llen='7274:7297'>　也僖公時戎狄荆楚皆為中國患及從齊桓覇令脩</span><br/>
<span class='tline' id='l331' data-llen='7297:7324'><a onclick="displayPageImage('KR1c0036', 'WYG', '031-19a' );" name="031-19a" class="pb">[031-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7324:7347'>　政交隣故郯莒服而淮夷無不服矣淮夷服而蠻貊</span><br/>
<span class='tline' id='l333' data-llen='7347:7370'>　南夷莫敢不諾矣即上章淮夷來同莫不率從之意</span><br/>
<span class='tline' id='l334' data-llen='7370:7393'>　也若順也謂順魯侯之德也淮夷在魯東境素號崛</span><br/>
<span class='tline' id='l335' data-llen='7393:7416'>　强而東南往來之要衝也故所重在淮夷而特舉以</span><br/>
<span class='tline' id='l336' data-llen='7416:7439'>　為言此兩章蓋因前章戎狄是膺荆舒是懲則莫我</span><br/>
<span class='tline' id='l337' data-llen='7439:7451'>　敢承之言而終其意也</span><br/>
<span class='tline' id='l338' data-llen='7451:7474'>○天錫公純嘏眉壽保魯居常與許復周公之宇魯侯</span><br/>
<span class='tline' id='l339' data-llen='7474:7497'>燕喜令妻夀母宜大夫庶士邦國是有既多受祉黄髪</span><br/>
<span class='tline' id='l340' data-llen='7497:7524'><a onclick="displayPageImage('KR1c0036', 'WYG', '031-19b' );" name="031-19b" class="pb">[031-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7524:7533'>兒齒<span class='krp-note'>賦/也</span></span><br/>
<span class='tline' id='l342' data-llen='7533:7556'>　前章累言俾爾熾昌夀臧富大耆艾諸福之備是天</span><br/>
<span class='tline' id='l343' data-llen='7556:7579'>　所錫之全福也祭時所嘏之福不外乎此故曰純嘏</span><br/>
<span class='tline' id='l344' data-llen='7579:7602'>　非謂郊天錫嘏之辭也保魯即前章奄有龜䝉保有</span><br/>
<span class='tline' id='l345' data-llen='7602:7625'>　鳬繹之意常與嘗同近薛之邑許近鄭之田考之春</span><br/>
<span class='tline' id='l346' data-llen='7625:7648'>　秋僖公時無復常許之事蓋必常易薛地在春秋之</span><br/>
<span class='tline' id='l347' data-llen='7648:7671'>　前許易鄭祊在春秋之初乆猶未復故詩人以此望</span><br/>
<span class='tline' id='l348' data-llen='7671:7694'>　僖公歟謂欲服四夷當自保魯國始而周公之故地</span><br/>
<span class='tline' id='l349' data-llen='7694:7721'><a onclick="displayPageImage('KR1c0036', 'WYG', '031-20a' );" name="031-20a" class="pb">[031-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7721:7744'>　不可不復也魯侯燕喜者本其有德而安於所喜言</span><br/>
<span class='tline' id='l351' data-llen='7744:7767'>　也妻指聲姜母指成風令妻者令其妻使之順從也</span><br/>
<span class='tline' id='l352' data-llen='7767:7790'>　夀母者夀其母使之安樂也宜大夫庶士者宜其群</span><br/>
<span class='tline' id='l353' data-llen='7790:7813'>　臣使之恪恭也此脩身以刑其妻以悦其親以正其</span><br/>
<span class='tline' id='l354' data-llen='7813:7836'>　臣之序言欲保魯國又當自此始也邦國是有正謂</span><br/>
<span class='tline' id='l355' data-llen='7836:7859'>　保魯也保魯而至海邦以及於夷狄是多受祉也故</span><br/>
<span class='tline' id='l356' data-llen='7859:7882'>　又願其黄髮兒齒享夀無窮以永終魯國之治焉兒</span><br/>
<span class='tline' id='l357' data-llen='7882:7905'>　齒齒落而更生細者亦夀徴也○此詩所以頌僖公</span><br/>
<span class='tline' id='l358' data-llen='7905:7932'><a onclick="displayPageImage('KR1c0036', 'WYG', '031-20b' );" name="031-20b" class="pb">[031-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7932:7955'>　者欲其正身以正家正家以正朝廷正朝廷以正邦</span><br/>
<span class='tline' id='l360' data-llen='7955:7978'>　國正邦國以正四夷乃為多福而皆歸於夀蓋非夀</span><br/>
<span class='tline' id='l361' data-llen='7978:7992'>　無以致成功不可以為福也</span><br/>
<span class='tline' id='l362' data-llen='7992:8015'>○徂來之松新甫之栢是斷是度是尋是尺松桷有舄</span><br/>
<span class='tline' id='l363' data-llen='8015:8042'>路寢孔碩新廟奕奕奚斯所作孔曼且碩萬民是若<span class='krp-note'>賦/也</span></span><br/>
<span class='tline' id='l364' data-llen='8042:8065'>　徂徠新甫二山名斷斬之也度量之也八尺曰尋桷</span><br/>
<span class='tline' id='l365' data-llen='8065:8088'>　榱也椽方曰桷舄方貌新廟即周公之廟以其更新</span><br/>
<span class='tline' id='l366' data-llen='8088:8111'>　故謂之新廟奕奕上下相承之意作者營治其事也</span><br/>
<span class='tline' id='l367' data-llen='8111:8138'><a onclick="displayPageImage('KR1c0036', 'WYG', '031-21a' );" name="031-21a" class="pb">[031-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8138:8161'>　奚斯必以周公為重而營作盡心故特以作廟之功</span><br/>
<span class='tline' id='l369' data-llen='8161:8184'>　歸之曼長也且碩即寢廟孔碩也連奕奕言之則曰</span><br/>
<span class='tline' id='l370' data-llen='8184:8207'>　曼耳萬民是若順萬民之心也蓋周公德澤及於天</span><br/>
<span class='tline' id='l371' data-llen='8207:8230'>　下萬民莫不被其澤而欲其廟貌之新者見僖公之</span><br/>
<span class='tline' id='l372' data-llen='8230:8253'>　興此役非妄勞民力也故春秋之中凡用民力於所</span><br/>
<span class='tline' id='l373' data-llen='8253:8276'>　不當為必書而獨不録閟宫之作則謂此為當作不</span><br/>
<span class='tline' id='l374' data-llen='8276:8284'>　以為勞民耳</span><br/>
<span class='tline' id='l375' data-llen='8284:8307'>　　　閟宫九章五章章十七句二章章八句二章章</span><br/>
<span class='tline' id='l376' data-llen='8307:8334'><a onclick="displayPageImage('KR1c0036', 'WYG', '031-21b' );" name="031-21b" class="pb">[031-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8334:8341'>　　　十句</span><br/>
<span class='tline' id='l378' data-llen='8341:8364'>　　　　此集傳所分章也舊説以后稷之孫至克咸</span><br/>
<span class='tline' id='l379' data-llen='8364:8387'>　　　　厥功十二句為一章以王曰叔父至如岡如</span><br/>
<span class='tline' id='l380' data-llen='8387:8410'>　　　　陵三十八句為一章集傳則自后稷之孫至</span><br/>
<span class='tline' id='l381' data-llen='8410:8433'>　　　　為周室輔十七句為一章自乃命魯公至亦</span><br/>
<span class='tline' id='l382' data-llen='8433:8456'>　　　　其福女十七句為一章自秋而載嘗至如岡</span><br/>
<span class='tline' id='l383' data-llen='8456:8479'>　　　　如陵十六句為一章謂籩豆大房之下當脱</span><br/>
<span class='tline' id='l384' data-llen='8479:8502'>　　　　一句如鼓鐘喤喤之類均之為十七句且王</span><br/>
<span class='tline' id='l385' data-llen='8502:8529'><a onclick="displayPageImage('KR1c0036', 'WYG', '031-22a' );" name="031-22a" class="pb">[031-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8529:8552'>　　　　曰叔父及魯宇輔皆與女旅叶韻於義為長</span><br/>
<span class='tline' id='l387' data-llen='8552:8555'>　</span><br/>
<span class='tline' id='l388' data-llen='8555:8558'>　</span><br/>
<span class='tline' id='l389' data-llen='8558:8561'>　</span><br/>
<span class='tline' id='l390' data-llen='8561:8564'>　</span><br/>
<span class='tline' id='l391' data-llen='8564:8567'>　</span><br/>
<span class='tline' id='l392' data-llen='8567:8570'>　</span><br/>
<span class='tline' id='l393' data-llen='8570:8573'>　</span><br/>
<span class='tline' id='l394' data-llen='8573:8600'><a onclick="displayPageImage('KR1c0036', 'WYG', '031-22b' );" name="031-22b" class="pb">[031-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8600:8603'>　</span><br/>
<span class='tline' id='l396' data-llen='8603:8606'>　</span><br/>
<span class='tline' id='l397' data-llen='8606:8609'>　</span><br/>
<span class='tline' id='l398' data-llen='8609:8612'>　</span><br/>
<span class='tline' id='l399' data-llen='8612:8615'>　</span><br/>
<span class='tline' id='l400' data-llen='8615:8618'>　</span><br/>
<span class='tline' id='l401' data-llen='8618:8621'>　</span><br/>
<span class='tline' id='l402' data-llen='8621:8634'>　詩説解頤正釋卷二十九</span><br/>
</p>
<p><br/>
</p>
  </div>
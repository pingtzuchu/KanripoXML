<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1c0036', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:213'>　詩說解頥正釋卷十三　　　明　季本　撰</span><br/>
<span class='tline' id='l10' data-llen='213:216'>檜</span><br/>
<span class='tline' id='l11' data-llen='216:239'>　檜國名國語作鄶漢地理志作㑹髙辛氏火正祝融</span><br/>
<span class='tline' id='l12' data-llen='239:262'>　之墟在禹貢豫州外方之地滎陽之南溱洧之間其</span><br/>
<span class='tline' id='l13' data-llen='262:285'>　君妘姓武王封祝融之後於濟洛河潁之間為檜子</span><br/>
<span class='tline' id='l14' data-llen='285:308'>　其地與虢比鄰至平王時國滅而併虢以封於鄭今</span><br/>
<span class='tline' id='l15' data-llen='308:331'>　所存詩四篇皆衰世之言而亦不知果檜風否也蘇</span><br/>
<span class='tline' id='l16' data-llen='331:357'><a onclick="displayPageImage('KR1c0036', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='357:380'>　氏以為檜詩皆為鄭作如邶鄘之於衛也亦未敢必</span><br/>
<span class='tline' id='l18' data-llen='380:392'>　以為然焉餘詳見鄭下</span><br/>
<span class='tline' id='l19' data-llen='392:396'>羔裘</span><br/>
<span class='tline' id='l20' data-llen='396:419'>　經㫖曰此詩蓋大夫憂國者之所作非去位而有是</span><br/>
<span class='tline' id='l21' data-llen='419:424'>　言也</span><br/>
<span class='tline' id='l22' data-llen='424:447'>羔裘逍遥狐裘以朝豈不爾思勞心忉忉<span class='krp-note'>賦/也</span></span><br/>
<span class='tline' id='l23' data-llen='447:470'>　羔裘詳見唐羔裘字義狐裘詳見終南字義羔裘本</span><br/>
<span class='tline' id='l24' data-llen='470:493'>　諸侯朝服而其君服之以遊衍狐白裘本諸侯燕服</span><br/>
<span class='tline' id='l25' data-llen='493:519'><a onclick="displayPageImage('KR1c0036', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='519:534'>　而其君服之以視朝失其宜矣</span><br/>
<span class='tline' id='l27' data-llen='534:558'>○羔裘翺翔狐裘在堂豈不爾思我心憂傷<span class='krp-note'>賦/也</span></span><br/>
<span class='tline' id='l28' data-llen='558:581'>　翺翔與上章逍遥意同並說見清人堂謂正寢之堂</span><br/>
<span class='tline' id='l29' data-llen='581:604'>　孔氏曰人君出視朝乃退適路寢以聽大夫所治之</span><br/>
<span class='tline' id='l30' data-llen='604:608'>　政</span><br/>
<span class='tline' id='l31' data-llen='608:632'>○羔裘如膏日出有曜豈不爾思中心是悼<span class='krp-note'>賦/也</span></span><br/>
<span class='tline' id='l32' data-llen='632:655'>　膏謂潤澤如脂漬也有曜謂日照之而有光也此正</span><br/>
<span class='tline' id='l33' data-llen='655:678'>　言其出遊而照曜人目也觀於此言則其裘不加裼</span><br/>
<span class='tline' id='l34' data-llen='678:704'><a onclick="displayPageImage('KR1c0036', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='704:715'>　衣而見美又可知矣</span><br/>
<span class='tline' id='l36' data-llen='715:727'>　　　羔裘三章章四句</span><br/>
<span class='tline' id='l37' data-llen='727:731'>素冠</span><br/>
<span class='tline' id='l38' data-llen='731:754'>　經㫖曰賢者思見終䘮之人而不可得幸得見之而</span><br/>
<span class='tline' id='l39' data-llen='754:761'>　作此詩也</span><br/>
<span class='tline' id='l40' data-llen='761:783'>庻見素冠兮棘人欒欒兮勞心慱慱兮<span class='krp-note'>賦/也</span></span><br/>
<span class='tline' id='l41' data-llen='783:806'>　素白也練布使白謂之練冠是既祥之冠也不能三</span><br/>
<span class='tline' id='l42' data-llen='806:829'>　年䘮則祥而除服矣棘因棘刺而言棘刺葉少而體</span><br/>
<span class='tline' id='l43' data-llen='829:855'><a onclick="displayPageImage('KR1c0036', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='855:878'>　常露故謂居䘮而骨立見者為棘人欒欒瘠貎慱慱</span><br/>
<span class='tline' id='l45' data-llen='878:890'>　謂心勞而圑聚於中也</span><br/>
<span class='tline' id='l46' data-llen='890:914'>○庻見素衣兮我心傷悲兮聊與子同歸兮<span class='krp-note'>賦/也</span></span><br/>
<span class='tline' id='l47' data-llen='914:937'>　冠素則衣亦素矣傷悲者有感於心而興悲也蓋此</span><br/>
<span class='tline' id='l48' data-llen='937:960'>　作詩之人必亦能終三年之䘮者但以獨行無助為</span><br/>
<span class='tline' id='l49' data-llen='960:983'>　衆所憎故憂思如此以其可與共學故欲與同歸也</span><br/>
<span class='tline' id='l50' data-llen='983:1007'>○庶見素韠兮我心藴結兮聊與子如一兮<span class='krp-note'>賦/也</span></span><br/>
<span class='tline' id='l51' data-llen='1007:1030'>　韠蔽膝而以皮為之也民間之所通用詳見終南字</span><br/>
<span class='tline' id='l52' data-llen='1030:1056'><a onclick="displayPageImage('KR1c0036', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1056:1079'>　義衣素則韠亦素矣藴結思畜於中而不解也可與</span><br/>
<span class='tline' id='l54' data-llen='1079:1092'>　同歸則志同故曰如一也</span><br/>
<span class='tline' id='l55' data-llen='1092:1104'>　　　素冠三章章三句</span><br/>
<span class='tline' id='l56' data-llen='1104:1110'>隰有萇楚</span><br/>
<span class='tline' id='l57' data-llen='1110:1131'>　經㫖曰政繁賦重人不堪其苦而自嘆之詩也</span><br/>
<span class='tline' id='l58' data-llen='1131:1163'>隰有萇楚猗儺其枝夭之沃沃樂子之無知<span class='krp-note'>賦/也</span>○<span class='krp-note'>猗於/可反</span></span><br/>
<span class='tline' id='l59' data-llen='1163:1175'><span class='krp-note'>儺乃可反/下章同</span></span><br/>
<span class='tline' id='l60' data-llen='1175:1198'>　萇楚一名銚弋今羊桃也子如小麥長尺以上則引</span><br/>
<span class='tline' id='l61' data-llen='1198:1224'><a onclick="displayPageImage('KR1c0036', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1224:1241'>　蔓草上苖弱不能為樹猗儺柔弱也</span><br/>
<span class='tline' id='l63' data-llen='1241:1266'>○隰有萇楚猗儺其華夭之沃沃樂子之無家<span class='krp-note'>賦/也</span></span><br/>
<span class='tline' id='l64' data-llen='1266:1275'>　無家言無累也</span><br/>
<span class='tline' id='l65' data-llen='1275:1300'>○隰有萇楚猗儺其實夭之沃沃樂子之無室<span class='krp-note'>賦/也</span></span><br/>
<span class='tline' id='l66' data-llen='1300:1323'>　有家則有室○隰下地楚賤材以比民之在下楚之</span><br/>
<span class='tline' id='l67' data-llen='1323:1346'>　猗儺以比民之柔弱沃若言其得遂生長之性而潤</span><br/>
<span class='tline' id='l68' data-llen='1346:1367'>　澤也楚以蠢然無累故得樂生嘆人之不若也</span><br/>
<span class='tline' id='l69' data-llen='1367:1381'>　　　隰有萇楚三章章四句</span><br/>
<span class='tline' id='l70' data-llen='1381:1407'><a onclick="displayPageImage('KR1c0036', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1407:1430'>　　　　此詩小序以為疾君淫恣而思無情慾說者</span><br/>
<span class='tline' id='l72' data-llen='1430:1453'>　　　　遂以萇楚枝柔牽蔓比人之多慾而以未有</span><br/>
<span class='tline' id='l73' data-llen='1453:1476'>　　　　牽蔓之時生意沃然者為赤子之心至長有</span><br/>
<span class='tline' id='l74' data-llen='1476:1499'>　　　　室家而後為所牽蔓意亦善矣但此詩三章</span><br/>
<span class='tline' id='l75' data-llen='1499:1522'>　　　　以枝華實為次蓋自枝而華而實能遂其生</span><br/>
<span class='tline' id='l76' data-llen='1522:1540'>　　　　之意義不在於引蔓故無取焉</span><br/>
<span class='tline' id='l77' data-llen='1540:1544'>匪風</span><br/>
<span class='tline' id='l78' data-llen='1544:1567'>　經㫖曰小國聽大國之令㑹盟征伐不勝其煩百姓</span><br/>
<span class='tline' id='l79' data-llen='1567:1593'><a onclick="displayPageImage('KR1c0036', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1593:1611'>　苦之而思文武成康之澤故作是詩也</span><br/>
<span class='tline' id='l81' data-llen='1611:1639'>匪風發兮匪車偈兮<span class='krp-note'>比/也</span>顧瞻周道中心怛兮<span class='krp-note'>賦/也</span></span><br/>
<span class='tline' id='l82' data-llen='1639:1662'>　偈疾貎周道適周之路也言風急而車疾取以為㑹</span><br/>
<span class='tline' id='l83' data-llen='1662:1685'>　盟征伐疾驅而徃無所停息之喻匪云者言此不足</span><br/>
<span class='tline' id='l84' data-llen='1685:1708'>　傷嘆所傷者周室衰㣲政教不行於天下而方伯不</span><br/>
<span class='tline' id='l85' data-llen='1708:1720'>　能撫恤其民耳怛傷也</span><br/>
<span class='tline' id='l86' data-llen='1720:1749'>○匪風飄兮匪車嘌兮<span class='krp-note'>比/也</span>顧瞻周道中心弔兮<span class='krp-note'>賦/也</span></span><br/>
<span class='tline' id='l87' data-llen='1749:1768'>　囬風謂之飄嘌漂摇不安之貎弔亦傷也</span><br/>
<span class='tline' id='l88' data-llen='1768:1794'><a onclick="displayPageImage('KR1c0036', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1794:1833'>○誰能亨魚溉之釡<img height='20' width='20' alt='&amp;KR1092' title='KR1092' src='https://raw.githubusercontent.com/kanripo/KR-Gaiji/master/images/KR1092.png'/>誰將西歸懐之好音<span class='krp-note'>賦/也</span>○<span class='krp-note'>亨音/烹古</span></span><br/>
<span class='tline' id='l90' data-llen='1833:1847'><span class='krp-note'>字通用後凡/此類並同</span></span><br/>
<span class='tline' id='l91' data-llen='1847:1877'>　溉滌也<img height='20' width='20' alt='&amp;KR1092' title='KR1092' src='https://raw.githubusercontent.com/kanripo/KR-Gaiji/master/images/KR1092.png'/>釡屬治民若亨小鮮故以亨魚為喻毛氏</span><br/>
<span class='tline' id='l92' data-llen='1877:1900'>　曰亨魚煩則碎治民煩則散知亨魚則知治民矣張</span><br/>
<span class='tline' id='l93' data-llen='1900:1930'>　子曰溉之釡<img height='20' width='20' alt='&amp;KR1092' title='KR1092' src='https://raw.githubusercontent.com/kanripo/KR-Gaiji/master/images/KR1092.png'/>欲治民不煩也得其意矣懐之好音</span><br/>
<span class='tline' id='l94' data-llen='1930:1953'>　謂欲以治民之道告之以見所以思周之意如此此</span><br/>
<span class='tline' id='l95' data-llen='1953:1966'>　蓋幽厲之世未東遷時詩</span><br/>
<span class='tline' id='l96' data-llen='1966:1978'>　　　匪風三章章四句</span><br/>
<span class='tline' id='l97' data-llen='1978:2004'><a onclick="displayPageImage('KR1c0036', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2004:2027'>　　　　東萊吕氏曰匪風下泉思周道之詩獨作於</span><br/>
<span class='tline' id='l99' data-llen='2027:2050'>　　　　曹檜何也曰政出天子則强不凌弱各得其</span><br/>
<span class='tline' id='l100' data-llen='2050:2073'>　　　　所政出諸侯則徴發之煩供億之困侵伐之</span><br/>
<span class='tline' id='l101' data-llen='2073:2096'>　　　　暴唯小國偏受其害所以睠懐宗周為獨切</span><br/>
<span class='tline' id='l102' data-llen='2096:2119'>　　　　也戰國時房喜謂韓王曰大國惡有天子而</span><br/>
<span class='tline' id='l103' data-llen='2119:2142'>　　　　小國利之以此二詩驗之其理益明賈誼欲</span><br/>
<span class='tline' id='l104' data-llen='2142:2165'>　　　　衆建諸侯而少其力雖其言畧而不精亦可</span><br/>
<span class='tline' id='l105' data-llen='2165:2177'>　　　　謂少知治體矣</span><br/>
<span class='tline' id='l106' data-llen='2177:2203'><a onclick="displayPageImage('KR1c0036', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2203:2206'>曹</span><br/>
<span class='tline' id='l108' data-llen='2206:2229'>　朱子曰曹國名其地在禹貢兖州陶丘之北雷夏荷</span><br/>
<span class='tline' id='l109' data-llen='2229:2252'>　澤之野周武王以封其弟振鐸今之曹州即其地也</span><br/>
<span class='tline' id='l110' data-llen='2252:2275'>　今按曹伯爵非大國也猶録其詩滕薛邾杞皆當時</span><br/>
<span class='tline' id='l111' data-llen='2275:2298'>　諸侯㑹盟之國與曹密邇又孔子所嘗徃來之地豈</span><br/>
<span class='tline' id='l112' data-llen='2298:2320'>　無一詩可録而併其國名無之豈非詩有散逸邪</span><br/>
<span class='tline' id='l113' data-llen='2320:2324'>蜉蝣</span><br/>
<span class='tline' id='l114' data-llen='2324:2347'>　經㫖曰國君餙其衣服而無德以居之詩人以其浮</span><br/>
<span class='tline' id='l115' data-llen='2347:2373'><a onclick="displayPageImage('KR1c0036', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2373:2396'>　華易悴如蜉蝣之朝生暮死故憂之而作此詩欲其</span><br/>
<span class='tline' id='l117' data-llen='2396:2412'>　從己而相與論道為久長之計也</span><br/>
<span class='tline' id='l118' data-llen='2412:2440'>蜉蝣之羽<span class='krp-note'>興/也</span>衣裳楚楚心之憂矣於我歸處<span class='krp-note'>興/意</span></span><br/>
<span class='tline' id='l119' data-llen='2440:2463'>　蜉蝣畧渠也似蛣蜣身狹而長角黄黒色生糞土中</span><br/>
<span class='tline' id='l120' data-llen='2463:2486'>　朝生暮死楚楚猶言濟楚謂其羽之美也上衣下裳</span><br/>
<span class='tline' id='l121' data-llen='2486:2506'>　人君之盛服以蜉蝣為喻而起興蓋薄之矣</span><br/>
<span class='tline' id='l122' data-llen='2506:2535'>○蜉蝣之翼<span class='krp-note'>興/也</span>采采衣服心之憂矣於我歸息<span class='krp-note'>興/意</span></span><br/>
<span class='tline' id='l123' data-llen='2535:2543'>　采采華飾也</span><br/>
<span class='tline' id='l124' data-llen='2543:2569'><a onclick="displayPageImage('KR1c0036', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2569:2604'>○蜉蝣掘閱<span class='krp-note'>興/也</span>麻衣如雪心之憂矣於我歸說<span class='krp-note'>興/意</span>○<span class='krp-note'>說/音</span></span><br/>
<span class='tline' id='l126' data-llen='2604:2610'><span class='krp-note'>稅/</span></span><br/>
<span class='tline' id='l127' data-llen='2610:2633'>　掘閱者蜉蝣土中所生掘地而出其文采即有可見</span><br/>
<span class='tline' id='l128' data-llen='2633:2656'>　也管子曰掘閱得玉蓋當時常談如此麻衣麻布為</span><br/>
<span class='tline' id='l129' data-llen='2656:2679'>　之如雪言其色白而鮮㓗也鄭氏以麻衣為深衣諸</span><br/>
<span class='tline' id='l130' data-llen='2679:2702'>　侯之禮朝朝服夕深衣孔氏疏之則曰麻衣純用布</span><br/>
<span class='tline' id='l131' data-llen='2702:2716'>　而色白如雪者惟深衣為然</span><br/>
<span class='tline' id='l132' data-llen='2716:2728'>　　　蜉蝣三章章四句</span><br/>
<span class='tline' id='l133' data-llen='2728:2754'><a onclick="displayPageImage('KR1c0036', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2754:2758'>候人</span><br/>
<span class='tline' id='l135' data-llen='2758:2781'>　經㫖曰曹之賢者因其君進用小人而逺君子故作</span><br/>
<span class='tline' id='l136' data-llen='2781:2790'>　此詩以諷之也</span><br/>
<span class='tline' id='l137' data-llen='2790:2823'>彼候人兮何戈與祋彼其之子三百赤芾<span class='krp-note'>賦/也</span>○<span class='krp-note'>何上聲/後凡負</span></span><br/>
<span class='tline' id='l138' data-llen='2823:2833'><span class='krp-note'>荷之何/並同</span></span><br/>
<span class='tline' id='l139' data-llen='2833:2856'>　候人道路送迎賔客者蓋役屬非指其官也何與荷</span><br/>
<span class='tline' id='l140' data-llen='2856:2879'>　同擔掲也戈見秦無衣祋殳也見衛伯兮各字義皆</span><br/>
<span class='tline' id='l141' data-llen='2879:2902'>　短兵赤芾詳見車攻字義當時蓋有以候人為大夫</span><br/>
<span class='tline' id='l142' data-llen='2902:2928'><a onclick="displayPageImage('KR1c0036', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2928:2951'>　而與於三百赤芾之中者故舉以為言彼其之子即</span><br/>
<span class='tline' id='l144' data-llen='2951:2974'>　指此人非泛指三百人也然曹之赤芾者有三百人</span><br/>
<span class='tline' id='l145' data-llen='2974:2997'>　則亦見其王制隳而小人衆矣晉文公入曹數其不</span><br/>
<span class='tline' id='l146' data-llen='2997:3015'>　用僖負覊而乗軒者三百人其謂是歟</span><br/>
<span class='tline' id='l147' data-llen='3015:3050'>○維鵜在梁不濡其翼<span class='krp-note'>興/也</span>彼其之子不稱其服<span class='krp-note'>興/意</span>○<span class='krp-note'>稱/去</span></span><br/>
<span class='tline' id='l148' data-llen='3050:3066'><span class='krp-note'>聲後凡取能勝/之義者並同</span></span><br/>
<span class='tline' id='l149' data-llen='3066:3089'>　鵜鶘也俗名淘河好羣飛入水食魚歐陽氏曰鵜當</span><br/>
<span class='tline' id='l150' data-llen='3089:3112'>　居泥水中以自求魚而食今乃邈然髙處魚梁之上</span><br/>
<span class='tline' id='l151' data-llen='3112:3138'><a onclick="displayPageImage('KR1c0036', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3138:3161'>　竊人之魚以食而得不濡其翼咮如彼小人竊禄於</span><br/>
<span class='tline' id='l153' data-llen='3161:3172'>　髙位而不稱其服也</span><br/>
<span class='tline' id='l154' data-llen='3172:3201'>○維鵜在梁不濡其咮<span class='krp-note'>興/也</span>彼其之子不遂其媾<span class='krp-note'>興/意</span></span><br/>
<span class='tline' id='l155' data-llen='3201:3215'>　咮喙遂順也媾遇謂恩遇也</span><br/>
<span class='tline' id='l156' data-llen='3215:3239'>○薈兮蔚兮南山朝隮婉兮孌兮季女斯飢<span class='krp-note'>比/也</span></span><br/>
<span class='tline' id='l157' data-llen='3239:3262'>　薈蔚草木茂盛也隮雲升也南山雲氣朝升則草木</span><br/>
<span class='tline' id='l158' data-llen='3262:3285'>　之茂盛益隂晦矣此以喻小人衆多而暗昧日進也</span><br/>
<span class='tline' id='l159' data-llen='3285:3308'>　婉孌說見齊甫田季女少女也既少而美宜為人所</span><br/>
<span class='tline' id='l160' data-llen='3308:3334'><a onclick="displayPageImage('KR1c0036', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3334:3357'>　取矣今不妄從人而不免於飢亦猶君子守道見棄</span><br/>
<span class='tline' id='l162' data-llen='3357:3370'>　而至於貧賤也故以為比</span><br/>
<span class='tline' id='l163' data-llen='3370:3382'>　　　候人四章章四句</span><br/>
<span class='tline' id='l164' data-llen='3382:3386'>鳲鳩</span><br/>
<span class='tline' id='l165' data-llen='3386:3409'>　經㫖曰此羙其君徳之足以正人也觀正是四國一</span><br/>
<span class='tline' id='l166' data-llen='3409:3429'>　語則似稱羙天子之辭意曹風不宜有此耳</span><br/>
<span class='tline' id='l167' data-llen='3429:3456'>鳲鳩在桑其子七兮<span class='krp-note'>興/也</span>淑人君子其儀一兮其儀一兮</span><br/>
<span class='tline' id='l168' data-llen='3456:3467'>心如結兮<span class='krp-note'>興/意</span></span><br/>
<span class='tline' id='l169' data-llen='3467:3494'><a onclick="displayPageImage('KR1c0036', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3494:3517'>　鳲鳩秸鞠也亦名戴勝即今布榖詳見鵲巢字義飼</span><br/>
<span class='tline' id='l171' data-llen='3517:3540'>　子朝從上下暮從下上故以起興則淑人君子當以</span><br/>
<span class='tline' id='l172' data-llen='3540:3563'>　能親民而天下皆得其平者言之儀即心之裁制義</span><br/>
<span class='tline' id='l173' data-llen='3563:3586'>　之發見者大學藏身之恕是也一則其心固結而不</span><br/>
<span class='tline' id='l174' data-llen='3586:3594'>　散故曰如結</span><br/>
<span class='tline' id='l175' data-llen='3594:3621'>○鳲鳩在桑其子在梅<span class='krp-note'>興/也</span>淑人君子其帶伊絲其帶伊</span><br/>
<span class='tline' id='l176' data-llen='3621:3633'>絲其弁伊騏<span class='krp-note'>興/意</span></span><br/>
<span class='tline' id='l177' data-llen='3633:3656'>　帶大帶有雜色飾焉弁色如青黒之馬故以騏為名</span><br/>
<span class='tline' id='l178' data-llen='3656:3683'><a onclick="displayPageImage('KR1c0036', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3683:3706'>　詳見淇奥字義此言正衣冠尊瞻視見其心之所存</span><br/>
<span class='tline' id='l180' data-llen='3706:3723'>　者一而威儀之不忒足以起人敬也</span><br/>
<span class='tline' id='l181' data-llen='3723:3750'>○鳲鳩在桑其子在棘<span class='krp-note'>興/也</span>淑人君子其儀不忒其儀不</span><br/>
<span class='tline' id='l182' data-llen='3750:3762'>忒正是四國<span class='krp-note'>興/意</span></span><br/>
<span class='tline' id='l183' data-llen='3762:3785'>　棘小棗忒差也儀不忒本上心之一者而言正四國</span><br/>
<span class='tline' id='l184' data-llen='3785:3795'>　則化及於天下矣</span><br/>
<span class='tline' id='l185' data-llen='3795:3822'>○鳲鳩在桑其子在榛<span class='krp-note'>興/也</span>淑人君子正是國人正是國</span><br/>
<span class='tline' id='l186' data-llen='3822:3834'>人胡不萬年<span class='krp-note'>興/意</span></span><br/>
<span class='tline' id='l187' data-llen='3834:3861'><a onclick="displayPageImage('KR1c0036', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3861:3884'>　四國之化本於國人故復推本言之國人觀感則皆</span><br/>
<span class='tline' id='l189' data-llen='3884:3907'>　柷其壽考矣○鳲鳩常在桑其子每章異木子自飛</span><br/>
<span class='tline' id='l190' data-llen='3907:3927'>　去母常不移從一以俟之則彼此不相失也</span><br/>
<span class='tline' id='l191' data-llen='3927:3939'>　　　鳲鳩四章章六句</span><br/>
<span class='tline' id='l192' data-llen='3939:3943'>下泉</span><br/>
<span class='tline' id='l193' data-llen='3943:3966'>　經㫖曰周室既衰王綱廢墜徳澤不及於民民方愾</span><br/>
<span class='tline' id='l194' data-llen='3966:3986'>　念頼郇伯能勞之故詩人美之而作此詩也</span><br/>
<span class='tline' id='l195' data-llen='3986:4014'>冽彼下泉浸彼苞稂<span class='krp-note'>興/也</span>愾我寤嘆念彼周京<span class='krp-note'>興/意</span></span><br/>
<span class='tline' id='l196' data-llen='4014:4041'><a onclick="displayPageImage('KR1c0036', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4041:4064'>　冽寒也下泉泉下流者也苞草叢生也稂童梁莠屬</span><br/>
<span class='tline' id='l198' data-llen='4064:4087'>　也愾嘆息聲周京天子所居也先王盛時民勤農業</span><br/>
<span class='tline' id='l199' data-llen='4087:4110'>　則引泉上流以灌禾黍今田野荒蕪無復有良苖者</span><br/>
<span class='tline' id='l200' data-llen='4110:4133'>　而冽泉在下惟浸苞稂蕭蓍而已下泉寒無生意而</span><br/>
<span class='tline' id='l201' data-llen='4133:4156'>　草皆病焉以比民之憔悴於虐政而因以起興也所</span><br/>
<span class='tline' id='l202' data-llen='4156:4176'>　以愾嘆而念周京者良欲其留意於恤民耳</span><br/>
<span class='tline' id='l203' data-llen='4176:4205'>○冽彼下泉浸彼苞蕭<span class='krp-note'>興/也</span>愾我寤嘆念彼京周<span class='krp-note'>興/意</span></span><br/>
<span class='tline' id='l204' data-llen='4205:4220'>　蕭蒿屬萩蒿也京周猶周京也</span><br/>
<span class='tline' id='l205' data-llen='4220:4247'><a onclick="displayPageImage('KR1c0036', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4247:4276'>○冽彼下泉浸彼苞蓍<span class='krp-note'>興/也</span>愾我寤嘆念彼京師<span class='krp-note'>興/意</span></span><br/>
<span class='tline' id='l207' data-llen='4276:4287'>　蓍亦蒿屬即筮草也</span><br/>
<span class='tline' id='l208' data-llen='4287:4322'>○芃芃黍苖隂雨膏之<span class='krp-note'>興/也</span>四國有王郇伯勞之<span class='krp-note'>興/意</span>○<span class='krp-note'>勞/去</span></span><br/>
<span class='tline' id='l209' data-llen='4322:4336'><span class='krp-note'>聲後凡慰勞/之勞並同</span></span><br/>
<span class='tline' id='l210' data-llen='4336:4359'>　郇雖文王之子所封而郇伯則其後也故鄭氏謂其</span><br/>
<span class='tline' id='l211' data-llen='4359:4382'>　為文王子而集傳則改為文王之後亦不知其為何</span><br/>
<span class='tline' id='l212' data-llen='4382:4405'>　時人矣郇伯為州牧治諸侯能行仁政使民得盡力</span><br/>
<span class='tline' id='l213' data-llen='4405:4428'>　於農畝故隂雨所膏者黍苖而芃芃然生意之盛以</span><br/>
<span class='tline' id='l214' data-llen='4428:4455'><a onclick="displayPageImage('KR1c0036', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4455:4478'>　比民之得蘇息而因以起興也蓋王者之不作久矣</span><br/>
<span class='tline' id='l216' data-llen='4478:4501'>　四國所以被周之澤而有王者實由郇伯能勞來我</span><br/>
<span class='tline' id='l217' data-llen='4501:4524'>　耳舊說以郇伯為先王盛時州伯詩人追言之而傷</span><br/>
<span class='tline' id='l218' data-llen='4524:4547'>　今之不然此狃於小序曹人疾共公之說而不知其</span><br/>
<span class='tline' id='l219' data-llen='4547:4570'>　不足據也夫共公魯僖公時人也東遷之後周之人</span><br/>
<span class='tline' id='l220' data-llen='4570:4593'>　望已絶誰復有念周京之憐恤者乎故郇伯者必非</span><br/>
<span class='tline' id='l221' data-llen='4593:4616'>　文武成康時人而此詩之作其亦在幽厲之間歟當</span><br/>
<span class='tline' id='l222' data-llen='4616:4639'>　幽厲之間而得州牧如郇伯者寧非人心之所共愛</span><br/>
<span class='tline' id='l223' data-llen='4639:4666'><a onclick="displayPageImage('KR1c0036', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4666:4672'>　慕者乎</span><br/>
<span class='tline' id='l225' data-llen='4672:4684'>　　　下泉四章章四句</span><br/>
<span class='tline' id='l226' data-llen='4684:4687'>　</span><br/>
<span class='tline' id='l227' data-llen='4687:4690'>　</span><br/>
<span class='tline' id='l228' data-llen='4690:4693'>　</span><br/>
<span class='tline' id='l229' data-llen='4693:4696'>　</span><br/>
<span class='tline' id='l230' data-llen='4696:4699'>　</span><br/>
<span class='tline' id='l231' data-llen='4699:4702'>　</span><br/>
<span class='tline' id='l232' data-llen='4702:4729'><a onclick="displayPageImage('KR1c0036', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4729:4732'>　</span><br/>
<span class='tline' id='l234' data-llen='4732:4735'>　</span><br/>
<span class='tline' id='l235' data-llen='4735:4738'>　</span><br/>
<span class='tline' id='l236' data-llen='4738:4741'>　</span><br/>
<span class='tline' id='l237' data-llen='4741:4744'>　</span><br/>
<span class='tline' id='l238' data-llen='4744:4747'>　</span><br/>
<span class='tline' id='l239' data-llen='4747:4750'>　</span><br/>
<span class='tline' id='l240' data-llen='4750:4762'>　詩説解頥正釋卷十三</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0036', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　詩説解頥正釋卷四　　　　明　季本　撰</span><br/>
<span class='tline' id='l10' data-llen='212:215'>鄘</span><br/>
<span class='tline' id='l11' data-llen='215:222'>　説見邶風</span><br/>
<span class='tline' id='l12' data-llen='222:226'>柏舟</span><br/>
<span class='tline' id='l13' data-llen='226:249'>　經㫖曰舊説衛世子共伯蚤死其妻共姜守義父母</span><br/>
<span class='tline' id='l14' data-llen='249:272'>　欲奪而嫁之共姜作此詩以自誓也竊意父母即共</span><br/>
<span class='tline' id='l15' data-llen='272:295'>　伯之父母也共伯為衛世子共姜齊女其父母豈有</span><br/>
<span class='tline' id='l16' data-llen='295:321'><a onclick="displayPageImage('KR1c0036', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='321:344'>　越他國奪嫁之理哉盖父母者舅姑之通稱也共伯</span><br/>
<span class='tline' id='l18' data-llen='344:368'>　者釐侯之子釐侯既𦵏而共伯始死則欲奪嫁共姜</span><br/>
<span class='tline' id='l19' data-llen='368:391'>　者共伯之母也其父且不與焉以為姜氏之父母可</span><br/>
<span class='tline' id='l20' data-llen='391:414'>　乎史記又謂衛武公攻殺共伯則尤誕説也東萊吕</span><br/>
<span class='tline' id='l21' data-llen='414:422'>　氏辯之詳矣</span><br/>
<span class='tline' id='l22' data-llen='422:449'>汎彼柏舟在彼中河<span class='krp-note'>興/也</span>髧彼兩髦實維我儀之死矢靡</span><br/>
<span class='tline' id='l23' data-llen='449:465'>他母也天只不諒人只<span class='krp-note'>興/意</span></span><br/>
<span class='tline' id='l24' data-llen='465:488'>　中河中於河也齊地西以河為境而衛居河之西故</span><br/>
<span class='tline' id='l25' data-llen='488:514'><a onclick="displayPageImage('KR1c0036', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='514:537'>　以河言柏舟堅實而在中河以比志節之堅而夫死</span><br/>
<span class='tline' id='l27' data-llen='537:560'>　無所着也髧髮垂貎髦小兒剪髮也謂以所剪髮作</span><br/>
<span class='tline' id='l28' data-llen='560:583'>　為偽髻垂兩眉之上也蓋兒生三月剪髮夾囟曰兩</span><br/>
<span class='tline' id='l29' data-llen='583:606'>　髦女則為三䯻曰覊與男不同長大猶用為飾不敢</span><br/>
<span class='tline' id='l30' data-llen='606:629'>　忘孝思也内則云子事父母拂髦是也親死然後去</span><br/>
<span class='tline' id='l31' data-llen='629:652'>　之故兩髦以男言蓋指共伯是時共伯父死母猶存</span><br/>
<span class='tline' id='l32' data-llen='652:671'>　則髦猶未去也儀以夫為法也母以姑言</span><br/>
<span class='tline' id='l33' data-llen='671:698'>○汎彼柏舟在彼河側<span class='krp-note'>興/也</span>髧彼兩髦實維我特之死矢</span><br/>
<span class='tline' id='l34' data-llen='698:724'><a onclick="displayPageImage('KR1c0036', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='724:741'>靡慝母也天只不諒人只<span class='krp-note'>興/意</span></span><br/>
<span class='tline' id='l36' data-llen='741:764'>　柏舟在河側則有畔崖葢以禮義為依也特獨也謂</span><br/>
<span class='tline' id='l37' data-llen='764:778'>　心之所從獨在夫也慝邪也</span><br/>
<span class='tline' id='l38' data-llen='778:790'>　　　柏舟二章章七句</span><br/>
<span class='tline' id='l39' data-llen='790:795'>牆有茨</span><br/>
<span class='tline' id='l40' data-llen='795:818'>　經㫖曰舊説公子頑通乎君母言之而醜故詩人作</span><br/>
<span class='tline' id='l41' data-llen='818:841'>　此詩以刺之君母即宣姜也或以為鄘人諷三叔之</span><br/>
<span class='tline' id='l42' data-llen='841:864'>　謗周公則三叔流言顯然衆所共知有何不可道之</span><br/>
<span class='tline' id='l43' data-llen='864:890'><a onclick="displayPageImage('KR1c0036', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='890:895'>　醜哉</span><br/>
<span class='tline' id='l45' data-llen='895:922'>牆有茨不可埽也<span class='krp-note'>興/也</span>中冓之言不可道也所可道也言</span><br/>
<span class='tline' id='l46' data-llen='922:932'>之醜也<span class='krp-note'>興/意</span></span><br/>
<span class='tline' id='l47' data-llen='932:955'>　茨蒺藜也蔓生細葉子有三角刺人埽掃除也中冓</span><br/>
<span class='tline' id='l48' data-llen='955:978'>　材木交構在堂之中言其隠奥也中冓之言但謂閨</span><br/>
<span class='tline' id='l49' data-llen='978:1001'>　門之事非指其相淫之私語也道言也醜惡也言茨</span><br/>
<span class='tline' id='l50' data-llen='1001:1024'>　埽之則牆必頺猶傷君心但為君者亦當黙有所處</span><br/>
<span class='tline' id='l51' data-llen='1024:1041'>　不可以牆之不頺而藏惡於其中也</span><br/>
<span class='tline' id='l52' data-llen='1041:1067'><a onclick="displayPageImage('KR1c0036', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1067:1094'>○牆有茨不可襄也<span class='krp-note'>興/也</span>中冓之言不可詳也所可詳也</span><br/>
<span class='tline' id='l54' data-llen='1094:1105'>言之長也<span class='krp-note'>興/意</span></span><br/>
<span class='tline' id='l55' data-llen='1105:1128'>　襄除謂駕而出之也長者難竟之意語長則勞託此</span><br/>
<span class='tline' id='l56' data-llen='1128:1139'>　以見其實不欲言也</span><br/>
<span class='tline' id='l57' data-llen='1139:1166'>○牆有茨不可束也<span class='krp-note'>興/也</span>中冓之言不可讀也所可讀也</span><br/>
<span class='tline' id='l58' data-llen='1166:1177'>言之辱也<span class='krp-note'>興/意</span></span><br/>
<span class='tline' id='l59' data-llen='1177:1200'>　束束而去之也讀誦言也辱汚口舌也詩人咏嘆其</span><br/>
<span class='tline' id='l60' data-llen='1200:1223'>　事雖若甚惡而亦不欲言其可惡之實猶有隱惡之</span><br/>
<span class='tline' id='l61' data-llen='1223:1249'><a onclick="displayPageImage('KR1c0036', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1249:1255'>　意存焉</span><br/>
<span class='tline' id='l63' data-llen='1255:1268'>　　　牆有茨三章章六句</span><br/>
<span class='tline' id='l64' data-llen='1268:1291'>　　　　龜山楊氏曰公子頑通乎君母閨中之言至</span><br/>
<span class='tline' id='l65' data-llen='1291:1314'>　　　　不可讀其汙甚矣自古淫亂之君自以為密</span><br/>
<span class='tline' id='l66' data-llen='1314:1337'>　　　　於閨門之中世無得而知者故自肆而不反</span><br/>
<span class='tline' id='l67' data-llen='1337:1360'>　　　　聖人所以著之於經使後世為惡者知雖閨</span><br/>
<span class='tline' id='l68' data-llen='1360:1382'>　　　　中之言亦無隱而不彰也其為訓戒深矣</span><br/>
<span class='tline' id='l69' data-llen='1382:1388'>君子偕老</span><br/>
<span class='tline' id='l70' data-llen='1388:1414'><a onclick="displayPageImage('KR1c0036', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1414:1437'>　經㫖曰舊説刺衛夫人滛亂失事君子之道故陳人</span><br/>
<span class='tline' id='l72' data-llen='1437:1460'>　君之德服飾之盛宜與君子偕老也葢指公子頑與</span><br/>
<span class='tline' id='l73' data-llen='1460:1483'>　宣姜相通事然朱子疑之謂此詩所以作亦未可考</span><br/>
<span class='tline' id='l74' data-llen='1483:1506'>　今觀詩辭或但為夫人之德不足以相君子而發未</span><br/>
<span class='tline' id='l75' data-llen='1506:1524'>　必為淫亂也朱子未盡之意宜更求之</span><br/>
<span class='tline' id='l76' data-llen='1524:1547'>君子偕老副笄六珈委委佗佗如山如河象服是宜子</span><br/>
<span class='tline' id='l77' data-llen='1547:1571'>之不淑云如之何<span class='krp-note'>賦/也</span>○<span class='krp-note'>佗與蛇/同音移</span></span><br/>
<span class='tline' id='l78' data-llen='1571:1594'>　君子指夫言偕老言誓與同老無他志也副祭服之</span><br/>
<span class='tline' id='l79' data-llen='1594:1620'><a onclick="displayPageImage('KR1c0036', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1620:1643'>　首飾即女冠服之所以祭宗廟也笄簮也所以卷髮</span><br/>
<span class='tline' id='l81' data-llen='1643:1666'>　在副謂之衡笄以玉加笄故謂之珈而以垂於副之</span><br/>
<span class='tline' id='l82' data-llen='1666:1689'>　兩旁當耳處其下以紞懸瑱紞織如縧而上屬於笄</span><br/>
<span class='tline' id='l83' data-llen='1689:1712'>　者也笄本婦人之常飾惟副之珈則后夫人有之卿</span><br/>
<span class='tline' id='l84' data-llen='1712:1735'>　大夫以下妻所無也珈之以六則夫人之制也此言</span><br/>
<span class='tline' id='l85' data-llen='1735:1758'>　夫人與諸侯共承國祀之重故以祭服言委佗解見</span><br/>
<span class='tline' id='l86' data-llen='1758:1782'>　羔羊如山言其性之安重也如河言其度之𢎞廣也</span><br/>
<span class='tline' id='l87' data-llen='1782:1806'>　安重則不輕佻𢎞廣則不褊狹然後可以為委佗山</span><br/>
<span class='tline' id='l88' data-llen='1806:1832'><a onclick="displayPageImage('KR1c0036', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1832:1855'>　河衛國之疆域故特舉以明同主山川之意而夫人</span><br/>
<span class='tline' id='l90' data-llen='1855:1878'>　當似之也象服如舜典予欲觀古人之象象翟形而</span><br/>
<span class='tline' id='l91' data-llen='1878:1901'>　綴於服即下章所謂翟也象服從副以祭者也謂夫</span><br/>
<span class='tline' id='l92' data-llen='1901:1924'>　人之德委佗而如山河乃於象服為宜耳子指夫人</span><br/>
<span class='tline' id='l93' data-llen='1924:1947'>　與三章子之清揚之子同云如之何謂不足以配君</span><br/>
<span class='tline' id='l94' data-llen='1947:1958'>　子而承宗廟之祀也</span><br/>
<span class='tline' id='l95' data-llen='1958:1981'>○玼兮玼兮其之翟也鬒髮如雲不屑髢也玉之瑱也</span><br/>
<span class='tline' id='l96' data-llen='1981:2007'>象之揥也揚且之皙也胡然而天也胡然而帝也<span class='krp-note'>賦/也</span></span><br/>
<span class='tline' id='l97' data-llen='2007:2033'><a onclick="displayPageImage('KR1c0036', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2033:2056'>　玼鮮潤貎翟雉羽也刻繒為翟雉之形而彩畫之以</span><br/>
<span class='tline' id='l99' data-llen='2056:2079'>　綴祭服者即象服也鬒黒也如雲稠密也今亦謂之</span><br/>
<span class='tline' id='l100' data-llen='2079:2102'>　雲鬟髢與鬄同髲髢也髲髢者剪髮之名人少髮則</span><br/>
<span class='tline' id='l101' data-llen='2102:2125'>　剪他髮益已髮而合綰為髻也髮美則不用他髮而</span><br/>
<span class='tline' id='l102' data-llen='2125:2148'>　自善故曰不屑髢也瑱塞耳也以玉為之詳見著字</span><br/>
<span class='tline' id='l103' data-llen='2148:2171'>　義象象骨也揥如今篦子以象骨為之用之摘髮而</span><br/>
<span class='tline' id='l104' data-llen='2171:2194'>　因揷髮以為飾也摘音剔揚眉上廣也且語辭皙白</span><br/>
<span class='tline' id='l105' data-llen='2194:2217'>　也承上章象服而言翟之玼者乃其外飾也而鬒髮</span><br/>
<span class='tline' id='l106' data-llen='2217:2243'><a onclick="displayPageImage('KR1c0036', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2243:2266'>　如雲則其本質自然之美也然亦但以玉為瑱以象</span><br/>
<span class='tline' id='l108' data-llen='2266:2289'>　為揥而已其實容色之美無待於外飾故又繼之曰</span><br/>
<span class='tline' id='l109' data-llen='2289:2312'>　揚且之皙以見其美不但在髮也胡然者問之之辭</span><br/>
<span class='tline' id='l110' data-llen='2312:2335'>　帝者天所主宰之名言天與帝胡為而生此人也葢</span><br/>
<span class='tline' id='l111' data-llen='2335:2356'>　欲其君子之親愛相與宜室家而共承祭祀耳</span><br/>
<span class='tline' id='l112' data-llen='2356:2379'>○瑳兮瑳兮其之展也蒙彼縐絺是紲袢也子之清揚</span><br/>
<span class='tline' id='l113' data-llen='2379:2400'>揚且之顔也展如之人兮邦之媛也<span class='krp-note'>賦/也</span></span><br/>
<span class='tline' id='l114' data-llen='2400:2423'>　瑳玉色整㓗貎展衣色白乃夫人以禮見君及見賔</span><br/>
<span class='tline' id='l115' data-llen='2423:2449'><a onclick="displayPageImage('KR1c0036', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2449:2472'>　客之服䝉覆也葛之精者曰絺其精尤細靡者曰縐</span><br/>
<span class='tline' id='l117' data-llen='2472:2495'>　皆當暑之服也玉藻䟽曰夏則中衣之上不用裘而</span><br/>
<span class='tline' id='l118' data-llen='2495:2518'>　加葛葛上加朝服展衣即朝服也見内司服䟽紲袢</span><br/>
<span class='tline' id='l119' data-llen='2518:2541'>　束縛意以展衣䝉縐絺而為之紲袢所以自斂飭也</span><br/>
<span class='tline' id='l120' data-llen='2541:2564'>　清目清秀也揚眉揚開也顔額角豐滿也言夫人服</span><br/>
<span class='tline' id='l121' data-llen='2564:2587'>　展衣䝉縐絺而以禮拘束故不見其自然之態度耳</span><br/>
<span class='tline' id='l122' data-llen='2587:2610'>　若其清揚之顔本非外餙可加也展不拘束而但順</span><br/>
<span class='tline' id='l123' data-llen='2610:2633'>　此人清揚態度之自然則邦中之女美孰過焉爾雅</span><br/>
<span class='tline' id='l124' data-llen='2633:2659'><a onclick="displayPageImage('KR1c0036', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2659:2682'>　云美女為媛以其為夫人在一國女人之上故曰邦</span><br/>
<span class='tline' id='l126' data-llen='2682:2705'>　之媛也見其色雖擅國中之美而德則有愧於為夫</span><br/>
<span class='tline' id='l127' data-llen='2705:2723'>　人也辭雖不露而其意宛然在言表矣</span><br/>
<span class='tline' id='l128' data-llen='2723:2746'>　　　君子偕老三章一章七句一章九句一章八句</span><br/>
<span class='tline' id='l129' data-llen='2746:2769'>　　　　華谷嚴氏曰此詩惟述夫人服飾之盛容貎</span><br/>
<span class='tline' id='l130' data-llen='2769:2792'>　　　　之尊不及滛亂之事但中間有子之不淑一</span><br/>
<span class='tline' id='l131' data-llen='2792:2815'>　　　　言而譏刺之意盡見碩人惟述莊姜之美不</span><br/>
<span class='tline' id='l132' data-llen='2815:2838'>　　　　言莊公不見荅但中間有大夫夙退二語猗</span><br/>
<span class='tline' id='l133' data-llen='2838:2864'><a onclick="displayPageImage('KR1c0036', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2864:2887'>　　　　嗟惟述魯莊之羙不言不能防閑其母但中</span><br/>
<span class='tline' id='l135' data-llen='2887:2910'>　　　　間有展我甥兮一語三詩體同但中間冷下</span><br/>
<span class='tline' id='l136' data-llen='2910:2927'>　　　　一二語而首尾不露其意也</span><br/>
<span class='tline' id='l137' data-llen='2927:2931'>桑中</span><br/>
<span class='tline' id='l138' data-llen='2931:2954'>　經㫖曰衞俗滛奔雖巨室之妻亦比比與人期㑹而</span><br/>
<span class='tline' id='l139' data-llen='2954:2977'>　迎送之不以為恥其後所私之男子託采物以至其</span><br/>
<span class='tline' id='l140' data-llen='2977:3000'>　地而追思之故作此詩也觀所分三地則知其非初</span><br/>
<span class='tline' id='l141' data-llen='3000:3023'>　至時所能遍厯而又有姜弋庸三姓則亦非一時所</span><br/>
<span class='tline' id='l142' data-llen='3023:3049'><a onclick="displayPageImage('KR1c0036', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3049:3072'>　能盡私至於三姓皆貴族而字皆言孟則必其為巨</span><br/>
<span class='tline' id='l144' data-llen='3072:3087'>　室之妻也若妾則多言叔仲矣</span><br/>
<span class='tline' id='l145' data-llen='3087:3110'>爰采唐矣沬之郷矣云誰之思美孟姜矣期我乎桑中</span><br/>
<span class='tline' id='l146' data-llen='3110:3146'>要我乎上宫送我乎淇之上矣<span class='krp-note'>賦/也</span>○<span class='krp-note'>要音腰後凡要約/要截之要並同</span></span><br/>
<span class='tline' id='l147' data-llen='3146:3169'>　唐兎絲也詳見頍弁字義沬衞邑即書妹邦紂所都</span><br/>
<span class='tline' id='l148' data-llen='3169:3192'>　朝歌也姜齊之姓也桑中采桑之處也宫猶室也合</span><br/>
<span class='tline' id='l149' data-llen='3192:3213'>　院曰宫桑在下濕之地而宫在其上故曰上宫</span><br/>
<span class='tline' id='l150' data-llen='3213:3236'>○爰采麥矣沬之北矣云誰之思美孟弋矣期我乎桑</span><br/>
<span class='tline' id='l151' data-llen='3236:3262'><a onclick="displayPageImage('KR1c0036', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3262:3282'>中要我乎上宫送我乎淇之上矣<span class='krp-note'>賦/也</span></span><br/>
<span class='tline' id='l153' data-llen='3282:3305'>　麥榖名秋種夏熟者弋與姒通杞女夏后氏之姓也</span><br/>
<span class='tline' id='l154' data-llen='3305:3328'>○爰采葑矣沬之東矣云誰之思美孟庸矣期我乎桑</span><br/>
<span class='tline' id='l155' data-llen='3328:3348'>中要我乎上宫送我乎淇之上矣<span class='krp-note'>賦/也</span></span><br/>
<span class='tline' id='l156' data-llen='3348:3371'>　葑説見邶谷風庸亦貴族之姓也○衞之男子至於</span><br/>
<span class='tline' id='l157' data-llen='3371:3394'>　沬而思其所私巨室之妻言所以思者以其當采桑</span><br/>
<span class='tline' id='l158' data-llen='3394:3417'>　之時期於桑中而要於上宫以相私又送於淇上有</span><br/>
<span class='tline' id='l159' data-llen='3417:3440'>　不忍之意焉厯數三人而見其風俗之淫奔彼此不</span><br/>
<span class='tline' id='l160' data-llen='3440:3466'><a onclick="displayPageImage('KR1c0036', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3466:3473'>　以為醜也</span><br/>
<span class='tline' id='l162' data-llen='3473:3485'>　　　桑中三章章七句</span><br/>
<span class='tline' id='l163' data-llen='3485:3508'>　　　　桑中即所謂桑間濮上也葢濮水之上地有</span><br/>
<span class='tline' id='l164' data-llen='3508:3531'>　　　　桑而以為桑間耳桑中本衛詩而樂記乃曰</span><br/>
<span class='tline' id='l165' data-llen='3531:3554'>　　　　鄭衛之音亂世之音也桑間濮上之音亡國</span><br/>
<span class='tline' id='l166' data-llen='3554:3577'>　　　　之音也特别桑間於衛者則以桑中之詩滛</span><br/>
<span class='tline' id='l167' data-llen='3577:3600'>　　　　亂尤甚必至於亡國耳然此亦秦火以後儒</span><br/>
<span class='tline' id='l168' data-llen='3600:3623'>　　　　者見此詩序於定之方中之前而又誤以定</span><br/>
<span class='tline' id='l169' data-llen='3623:3650'><a onclick="displayPageImage('KR1c0036', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3650:3673'>　　　　之方中為衛文公徙居楚邱事因而附益其</span><br/>
<span class='tline' id='l171' data-llen='3673:3696'>　　　　説歟○按東萊吕氏謂詩皆雅樂此桑中非</span><br/>
<span class='tline' id='l172' data-llen='3696:3719'>　　　　桑間濮上之音朱子辯之曰桑中小序政散</span><br/>
<span class='tline' id='l173' data-llen='3719:3742'>　　　　民流而不可止與樂記合則是詩之為桑間</span><br/>
<span class='tline' id='l174' data-llen='3742:3765'>　　　　又不為無所據者今必曰三百篇皆雅而鄭</span><br/>
<span class='tline' id='l175' data-llen='3765:3788'>　　　　風不為鄭邶鄘衛之風不為衛桑中不為桑</span><br/>
<span class='tline' id='l176' data-llen='3788:3811'>　　　　間亡國之音則其篇帙混亂邪正錯揉非復</span><br/>
<span class='tline' id='l177' data-llen='3811:3822'>　　　　孔子之舊矣</span><br/>
<span class='tline' id='l178' data-llen='3822:3849'><a onclick="displayPageImage('KR1c0036', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3849:3855'>鶉之奔奔</span><br/>
<span class='tline' id='l180' data-llen='3855:3878'>　經㫖曰舊說刺宣姜也亦為公子頑故朱子則釋此</span><br/>
<span class='tline' id='l181' data-llen='3878:3901'>　詩所以作亦未可考以今論之公子頑之烝宣姜不</span><br/>
<span class='tline' id='l182' data-llen='3901:3924'>　可謂無但計其事當在宣公既卒之後宣公卒而惠</span><br/>
<span class='tline' id='l183' data-llen='3924:3947'>　公立甫厯四年而公子洩公子職挾公子黔牟以逐</span><br/>
<span class='tline' id='l184' data-llen='3947:3970'>　惠公又八年而始得復當其初中冓之言猶未大著</span><br/>
<span class='tline' id='l185' data-llen='3970:3993'>　兄弟之間自宜為親者諱而顯然指斥其人畧無忠</span><br/>
<span class='tline' id='l186' data-llen='3993:4016'>　厚之意不足以為訓也至洩職逐君之際黔牟者惠</span><br/>
<span class='tline' id='l187' data-llen='4016:4043'><a onclick="displayPageImage('KR1c0036', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4043:4066'>　公之庶兄而公子頑之母弟也亦既從亂矣誰復知</span><br/>
<span class='tline' id='l189' data-llen='4066:4089'>　倫理為重而真心公所惡乎若浮浪之作不足以感</span><br/>
<span class='tline' id='l190' data-llen='4089:4112'>　動人者亦何取焉且人之無良本指一人而分屬兄</span><br/>
<span class='tline' id='l191' data-llen='4112:4135'>　君義亦牽强也意其必為宣公新臺之事而發耳奪</span><br/>
<span class='tline' id='l192' data-llen='4135:4158'>　伋之妻而又使其兄弟乘舟以出此則惡大跡彰不</span><br/>
<span class='tline' id='l193' data-llen='4158:4181'>　可復掩而宣公羣弟之中有能恥其無良而憤然興</span><br/>
<span class='tline' id='l194' data-llen='4181:4204'>　刺則其惡惡之公出於真心而聞之者足以興矣聖</span><br/>
<span class='tline' id='l195' data-llen='4204:4226'>　人之刪定豈苟然哉其序當在二子乘舟之前云</span><br/>
<span class='tline' id='l196' data-llen='4226:4253'><a onclick="displayPageImage('KR1c0036', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4253:4281'>鶉之奔奔鵲之彊彊<span class='krp-note'>興/也</span>人之無良我以為兄<span class='krp-note'>興/意</span></span><br/>
<span class='tline' id='l198' data-llen='4281:4304'>　鶉䳺屬奔奔鬪也鶉喜鬪惡亂其匹也彊彊剛也鵲</span><br/>
<span class='tline' id='l199' data-llen='4304:4327'>　性剛不滛其匹也以興宣公之奪子婦亂匹孰甚焉</span><br/>
<span class='tline' id='l200' data-llen='4327:4350'>　此則鶉鵲之不如也作詩者必宣公之庶弟故稱為</span><br/>
<span class='tline' id='l201' data-llen='4350:4354'>　兄</span><br/>
<span class='tline' id='l202' data-llen='4354:4383'>○鵲之彊彊鶉之奔奔<span class='krp-note'>興/也</span>人之無良我以為君<span class='krp-note'>興/意</span></span><br/>
<span class='tline' id='l203' data-llen='4383:4391'>　君亦指宣公</span><br/>
<span class='tline' id='l204' data-llen='4391:4405'>　　　鶉之奔奔二章章四句</span><br/>
<span class='tline' id='l205' data-llen='4405:4432'><a onclick="displayPageImage('KR1c0036', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4432:4438'>定之方中</span><br/>
<span class='tline' id='l207' data-llen='4438:4461'>　經㫖曰舊説以為美衛文公也衛為狄滅文公徙居</span><br/>
<span class='tline' id='l208' data-llen='4461:4484'>　楚丘營立宫室百姓悦之而作此詩其說非也蓋楚</span><br/>
<span class='tline' id='l209' data-llen='4484:4507'>　丘魯地築宫以為勞勸農桑之所也必魯先君之賢</span><br/>
<span class='tline' id='l210' data-llen='4507:4530'>　者所為非伯禽不足以語此也而謂衛文公能之乎</span><br/>
<span class='tline' id='l211' data-llen='4530:4553'>　詳辯見春秋私考僖公二年城楚丘及三十一年衛</span><br/>
<span class='tline' id='l212' data-llen='4553:4574'>　遷帝丘下然則此詩當為魯風而篡入於此耳</span><br/>
<span class='tline' id='l213' data-llen='4574:4597'>定之方中作于楚宫揆之以日作于楚室樹之榛栗椅</span><br/>
<span class='tline' id='l214' data-llen='4597:4624'><a onclick="displayPageImage('KR1c0036', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4624:4646'>桐梓漆爰伐琴瑟<span class='krp-note'>賦/也</span>○<span class='krp-note'>定丁/佞反</span></span><br/>
<span class='tline' id='l216' data-llen='4646:4669'>　定營室星此星昬中建亥之月也農功既畢而營作</span><br/>
<span class='tline' id='l217' data-llen='4669:4692'>　可興矣楚宫楚邱之宫魯襄公薨於楚宫即此宫也</span><br/>
<span class='tline' id='l218' data-llen='4692:4715'>　其名為楚不知何義豈其地本多楚木而因以名邱</span><br/>
<span class='tline' id='l219' data-llen='4715:4738'>　歟左氏以襄公適楚之故而作楚宫則誕說耳揆度</span><br/>
<span class='tline' id='l220' data-llen='4738:4761'>　也樹八尺之臬度日出入之影以定東西又參日中</span><br/>
<span class='tline' id='l221' data-llen='4761:4784'>　之影以正南北也室宫内之室楚室猶楚宫互文以</span><br/>
<span class='tline' id='l222' data-llen='4784:4807'>　恊韻耳榛栗二木以供籩實椅桐梓三木以備材漆</span><br/>
<span class='tline' id='l223' data-llen='4807:4834'><a onclick="displayPageImage('KR1c0036', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4834:4857'>　以飾之皆為琴瑟之用蘇氏所謂種木者求用於十</span><br/>
<span class='tline' id='l225' data-llen='4857:4880'>　年之後不求近功者是也此章言農隙興工為勞勸</span><br/>
<span class='tline' id='l226' data-llen='4880:4903'>　農桑之所而種木畜材因以備禮樂之用非妄用民</span><br/>
<span class='tline' id='l227' data-llen='4903:4908'>　力也</span><br/>
<span class='tline' id='l228' data-llen='4908:4931'>○升彼虛矣以望楚矣望楚與堂景山與京降觀于桑</span><br/>
<span class='tline' id='l229' data-llen='4931:4946'>卜云其吉終焉允臧<span class='krp-note'>賦/也</span></span><br/>
<span class='tline' id='l230' data-llen='4946:4969'>　虚墟地髙而可望者故曰升望謂相視之也曰望楚</span><br/>
<span class='tline' id='l231' data-llen='4969:4992'>　則為楚水之地可知矣堂指其前寛廣可容之處而</span><br/>
<span class='tline' id='l232' data-llen='4992:5019'><a onclick="displayPageImage('KR1c0036', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5019:5042'>　言猶堪輿家所謂堂局也景與影同測日影也即上</span><br/>
<span class='tline' id='l234' data-llen='5042:5065'>　章揆日之事京髙邱也此章本其作宫之始而言既</span><br/>
<span class='tline' id='l235' data-llen='5065:5088'>　升高相度之然後可因山邱測日影以定室之方位</span><br/>
<span class='tline' id='l236' data-llen='5088:5111'>　而又降下觀桑以細察其土宜則人謀合矣於是稽</span><br/>
<span class='tline' id='l237' data-llen='5111:5134'>　之於卜神亦告吉至其終也信如卜稽所言而果獲</span><br/>
<span class='tline' id='l238' data-llen='5134:5155'>　善應之吉謂神謀合於人謀非以私意役民也</span><br/>
<span class='tline' id='l239' data-llen='5155:5178'>○靈雨既零命彼倌人星言夙駕説于桑田匪直也人</span><br/>
<span class='tline' id='l240' data-llen='5178:5193'>秉心塞淵騋牝三千<span class='krp-note'>賦/也</span></span><br/>
<span class='tline' id='l241' data-llen='5193:5220'><a onclick="displayPageImage('KR1c0036', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5220:5243'>　雨及時而應如有神然故曰靈雨倌人主駕者也星</span><br/>
<span class='tline' id='l243' data-llen='5243:5266'>　見星也見星而駕則雨止矣桑田者時農桑之務作</span><br/>
<span class='tline' id='l244' data-llen='5266:5289'>　而徃勞勸之故兼言桑田之野也觀於此言可以見</span><br/>
<span class='tline' id='l245' data-llen='5289:5312'>　楚宫之作為勞勸農桑之所矣諸侯千乘則馬當四</span><br/>
<span class='tline' id='l246' data-llen='5312:5335'>　千匹問國君之富數馬以對至於千駟亦云多矣此</span><br/>
<span class='tline' id='l247' data-llen='5335:5358'>　則七尺之騋牝而能育者已有三千牡不在列也則</span><br/>
<span class='tline' id='l248' data-llen='5358:5381'>　其富不止於千駟而已葢非塞淵之德不能致馬之</span><br/>
<span class='tline' id='l249' data-llen='5381:5404'>　蕃息如此葢即伯禽思無疆思馬斯臧之意然凡有</span><br/>
<span class='tline' id='l250' data-llen='5404:5431'><a onclick="displayPageImage('KR1c0036', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5431:5454'>　德者或能善身未必能及於馬政也故又言此人不</span><br/>
<span class='tline' id='l252' data-llen='5454:5477'>　但有德以善其身而已又能見於行事之實而其所</span><br/>
<span class='tline' id='l253' data-llen='5477:5500'>　以訓百官馭群牧者細㣲曲盡故能致馬蕃息如此</span><br/>
<span class='tline' id='l254' data-llen='5500:5523'>　也觀馬之蕃息則民富可知矣此即終焉允臧之意</span><br/>
<span class='tline' id='l255' data-llen='5523:5546'>　國人所以悦而羙之也夫秉心塞淵之德豈人所易</span><br/>
<span class='tline' id='l256' data-llen='5546:5569'>　能哉自左氏有文公大布之衣大帛之冠務材訓農</span><br/>
<span class='tline' id='l257' data-llen='5569:5592'>　通商惠工敬教勤學元年革車三十乘季年乃三百</span><br/>
<span class='tline' id='l258' data-llen='5592:5615'>　乘之説而後儒遂真信文公為賢殊不知文公之薄</span><br/>
<span class='tline' id='l259' data-llen='5615:5642'><a onclick="displayPageImage('KR1c0036', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5642:5665'>　徳備載於春秋可考也而盛稱以罔後世吁可嘆哉</span><br/>
<span class='tline' id='l261' data-llen='5665:5679'>　　　定之方中三章章七句</span><br/>
<span class='tline' id='l262' data-llen='5679:5683'>蝃蝀</span><br/>
<span class='tline' id='l263' data-llen='5683:5706'>　經㫖曰舊説以為刺淫奔之詩是也衛之女子在母</span><br/>
<span class='tline' id='l264' data-llen='5706:5729'>　家嘗與人私及既嫁而猶與所私者通焉故詩人惡</span><br/>
<span class='tline' id='l265' data-llen='5729:5738'>　之而作此詩也</span><br/>
<span class='tline' id='l266' data-llen='5738:5767'>蝃蝀在東莫之敢指<span class='krp-note'>比/也</span>女子有行逺父母兄弟<span class='krp-note'>賦/也</span></span><br/>
<span class='tline' id='l267' data-llen='5767:5790'>　蝃蝀虹也在東暮虹也日映雲而虹見則雨止矣東</span><br/>
<span class='tline' id='l268' data-llen='5790:5817'><a onclick="displayPageImage('KR1c0036', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5817:5840'>　陽方陽勝隂之義也指者指而向之也暮虹見而莫</span><br/>
<span class='tline' id='l270' data-llen='5840:5863'>　敢指以比其夫在前雖暮亦不敢向也今女子既嫁</span><br/>
<span class='tline' id='l271' data-llen='5863:5884'>　逺其父母兄弟而去則非昔者可與私之時矣</span><br/>
<span class='tline' id='l272' data-llen='5884:5914'>○朝隮于西崇朝其雨<span class='krp-note'>比/也</span>女子有行逺兄弟父母<span class='krp-note'>賦/也</span></span><br/>
<span class='tline' id='l273' data-llen='5914:5937'>　隮升雲也與候人南山朝隮義同崇終也從旦至食</span><br/>
<span class='tline' id='l274' data-llen='5937:5960'>　時為終朝俗以西方早雲為雨之候言雲氣升於西</span><br/>
<span class='tline' id='l275' data-llen='5960:5983'>　方苟無虹以止之則必有終朝之雨以比淫女不畏</span><br/>
<span class='tline' id='l276' data-llen='5983:6006'>　其夫而外慕雖朝亦遂私情蓋上章以蝃蝀目滛女</span><br/>
<span class='tline' id='l277' data-llen='6006:6033'><a onclick="displayPageImage('KR1c0036', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6033:6047'>　之夫此章以朝隮目滛女也</span><br/>
<span class='tline' id='l279' data-llen='6047:6072'>○乃如之人也懐昬姻也大無信也不知命也<span class='krp-note'>賦/也</span></span><br/>
<span class='tline' id='l280' data-llen='6072:6095'>　乃如之人指滛奔者而言懐昬姻謂懐思其夫而相</span><br/>
<span class='tline' id='l281' data-llen='6095:6118'>　親愛此昬姻之常天命之正也既嫁而猶慕所私不</span><br/>
<span class='tline' id='l282' data-llen='6118:6141'>　顧其夫則非貞信以懐所當懐之昬姻失天命之正</span><br/>
<span class='tline' id='l283' data-llen='6141:6145'>　矣</span><br/>
<span class='tline' id='l284' data-llen='6145:6157'>　　　蝃蝀三章章四句</span><br/>
<span class='tline' id='l285' data-llen='6157:6161'>相䑕</span><br/>
<span class='tline' id='l286' data-llen='6161:6188'><a onclick="displayPageImage('KR1c0036', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6188:6211'>　經㫖曰此詩刺在位者竊禄欺人本無實德而外又</span><br/>
<span class='tline' id='l288' data-llen='6211:6234'>　慆滛不檢盡䘮威儀至於傷化敗俗不可以為人可</span><br/>
<span class='tline' id='l289' data-llen='6234:6241'>　疾之甚也</span><br/>
<span class='tline' id='l290' data-llen='6241:6277'>相䑕有皮<span class='krp-note'>興/也</span>人而無儀人而無儀不死何為<span class='krp-note'>興/意</span>○<span class='krp-note'>相去/聲後</span></span><br/>
<span class='tline' id='l291' data-llen='6277:6289'><span class='krp-note'>凡相視之/相並同</span></span><br/>
<span class='tline' id='l292' data-llen='6289:6312'>　相視也皮者䑕之所以庇也儀儀文也無儀則不以</span><br/>
<span class='tline' id='l293' data-llen='6312:6318'>　禮庇矣</span><br/>
<span class='tline' id='l294' data-llen='6318:6347'>○相鼠有齒<span class='krp-note'>興/也</span>人而無止人而無止不死何俟<span class='krp-note'>興/意</span></span><br/>
<span class='tline' id='l295' data-llen='6347:6374'><a onclick="displayPageImage('KR1c0036', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6374:6397'>　齒者䑕之所以食也止容止也無止則不以禮食矣</span><br/>
<span class='tline' id='l297' data-llen='6397:6426'>○相䑕有體<span class='krp-note'>興/也</span>人而無禮人而無禮胡不遄死<span class='krp-note'>興/意</span></span><br/>
<span class='tline' id='l298' data-llen='6426:6449'>　體肢體䑕之所以行也禮禮度也無禮則不以禮行</span><br/>
<span class='tline' id='l299' data-llen='6449:6472'>　矣○䑕之為物竊食穿墉欺人不見如在位者竊禄</span><br/>
<span class='tline' id='l300' data-llen='6472:6495'>　營私閉藏邪穢故以起興言人既貪汚苟禄負其本</span><br/>
<span class='tline' id='l301' data-llen='6495:6518'>　心而外之不檢又失其所以為用曽䑕之不若矣甚</span><br/>
<span class='tline' id='l302' data-llen='6518:6541'>　惡之之辭也䑕以皮齒體取義不必以禮䑕之拱立</span><br/>
<span class='tline' id='l303' data-llen='6541:6548'>　者言䑕也</span><br/>
<span class='tline' id='l304' data-llen='6548:6575'><a onclick="displayPageImage('KR1c0036', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6575:6587'>　　　相䑕三章章四句</span><br/>
<span class='tline' id='l306' data-llen='6587:6610'>　　　　東萊吕氏曰相䑕之惡無禮何其如是之甚</span><br/>
<span class='tline' id='l307' data-llen='6610:6633'>　　　　也蓋溺於滛亂之俗不如是不足以自拔也</span><br/>
<span class='tline' id='l308' data-llen='6633:6648'>　　　　疾惡不深則遷善不力</span><br/>
<span class='tline' id='l309' data-llen='6648:6652'>干旄</span><br/>
<span class='tline' id='l310' data-llen='6652:6675'>　經㫖曰衛之下邑有賢者居於其郊而邑大大好善</span><br/>
<span class='tline' id='l311' data-llen='6675:6698'>　乘其車馬建其旌旄親徃迎之而見之者作此詩也</span><br/>
<span class='tline' id='l312' data-llen='6698:6721'>　舊説以為衛文公臣子好善賢者樂告以善道則似</span><br/>
<span class='tline' id='l313' data-llen='6721:6748'><a onclick="displayPageImage('KR1c0036', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6748:6771'>　文公德化所及者其不知文公甚矣葢文公非賢君</span><br/>
<span class='tline' id='l315' data-llen='6771:6775'>　也</span><br/>
<span class='tline' id='l316' data-llen='6775:6798'>孑孑干旄在浚之郊素絲紕之良馬四之彼姝者子何</span><br/>
<span class='tline' id='l317' data-llen='6798:6808'>以畀之<span class='krp-note'>賦/也</span></span><br/>
<span class='tline' id='l318' data-llen='6808:6831'>　孑孑特立貎干旄以旄注於旗竿之首而建於車後</span><br/>
<span class='tline' id='l319' data-llen='6831:6854'>　旄以旄牛尾為之如今之幢也浚衛下邑有邑大夫</span><br/>
<span class='tline' id='l320' data-llen='6854:6877'>　治此邑外謂之郊紕織組也葢以素絲織組而維其</span><br/>
<span class='tline' id='l321' data-llen='6877:6900'>　旄也四之一車四馬也姝美也子指所見之賢者言</span><br/>
<span class='tline' id='l322' data-llen='6900:6927'><a onclick="displayPageImage('KR1c0036', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6927:6938'>　畀之謂告以善道也</span><br/>
<span class='tline' id='l324' data-llen='6938:6961'>○孑孑干旟在浚之都素絲組之良馬五之彼姝者子</span><br/>
<span class='tline' id='l325' data-llen='6961:6987'>何以予之<span class='krp-note'>賦/也</span>○<span class='krp-note'>予音與後凡取/與義者並同</span></span><br/>
<span class='tline' id='l326' data-llen='6987:7010'>　鳥隼曰旟旟在旌旄之下乃大夫之旗也都民所聚</span><br/>
<span class='tline' id='l327' data-llen='7010:7033'>　也以次序言之則當為郊内近城之地組紕所織成</span><br/>
<span class='tline' id='l328' data-llen='7033:7056'>　者也亦以維之賢者至都則漸近恐四馬之力或有</span><br/>
<span class='tline' id='l329' data-llen='7056:7079'>　疲乏故又備一良馬以待敝則併前四馬而為五矣</span><br/>
<span class='tline' id='l330' data-llen='7079:7102'>○孑孑干旌在浚之城素絲祝之良馬六之彼姝者子</span><br/>
<span class='tline' id='l331' data-llen='7102:7129'><a onclick="displayPageImage('KR1c0036', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7129:7147'>何以告之<span class='krp-note'>賦/也</span>○<span class='krp-note'>告音/谷</span></span><br/>
<span class='tline' id='l333' data-llen='7147:7170'>　析羽為旌用翟羽之半而注於旄上也大夫得用之</span><br/>
<span class='tline' id='l334' data-llen='7170:7193'>　故曰大夫以旌城都城也祝與屬同著也維之而與</span><br/>
<span class='tline' id='l335' data-llen='7193:7216'>　干相屬也至城則益近又備一良馬以待之則并前</span><br/>
<span class='tline' id='l336' data-llen='7216:7239'>　五馬而為六矣葢賢者同乘欲車之安故所至即益</span><br/>
<span class='tline' id='l337' data-llen='7239:7247'>　馬以為備也</span><br/>
<span class='tline' id='l338' data-llen='7247:7259'>　　　干旄三章章六句</span><br/>
<span class='tline' id='l339' data-llen='7259:7263'>載馳</span><br/>
<span class='tline' id='l340' data-llen='7263:7290'><a onclick="displayPageImage('KR1c0036', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7290:7313'>　經㫖曰衛懿公時狄入衛懿公死而戴公代之東徙</span><br/>
<span class='tline' id='l342' data-llen='7313:7336'>　渡河野處漕邑戴公者宣姜之子而許穆夫人之兄</span><br/>
<span class='tline' id='l343' data-llen='7336:7359'>　也夫人以諸侯無救之者閔其將亡而思歸唁之其</span><br/>
<span class='tline' id='l344' data-llen='7359:7382'>　欲為衛圖存之情切矣特為大夫所阻不得遂焉故</span><br/>
<span class='tline' id='l345' data-llen='7382:7400'>　作是詩也舊説本於左傳大畧得之矣</span><br/>
<span class='tline' id='l346' data-llen='7400:7423'>載馳載驅歸唁衛侯驅馬悠悠言至于漕大夫跋渉我</span><br/>
<span class='tline' id='l347' data-llen='7423:7433'>心則憂<span class='krp-note'>賦/也</span></span><br/>
<span class='tline' id='l348' data-llen='7433:7456'>　走馬謂之馳䇿馬謂之驅弔失國曰唁衛侯者戴公</span><br/>
<span class='tline' id='l349' data-llen='7456:7483'><a onclick="displayPageImage('KR1c0036', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7483:7506'>　也歸唁之者閔其將亡而欲見之以圖存也悠悠逺</span><br/>
<span class='tline' id='l351' data-llen='7506:7529'>　也草行曰跋水行曰渉葢許大夫以衛既國破君亡</span><br/>
<span class='tline' id='l352' data-llen='7529:7552'>　在漕野處夫人非所宜歸歸亦無能為助故跋渉來</span><br/>
<span class='tline' id='l353' data-llen='7552:7575'>　追以阻其行而夫人則以不能歸唁為憂焉此原其</span><br/>
<span class='tline' id='l354' data-llen='7575:7584'>　心之不得遂也</span><br/>
<span class='tline' id='l355' data-llen='7584:7607'>○既不我嘉不能旋反視爾不臧我思不逺既不我嘉</span><br/>
<span class='tline' id='l356' data-llen='7607:7626'>不能旋濟視爾不臧我思不閟<span class='krp-note'>賦/也</span></span><br/>
<span class='tline' id='l357' data-llen='7626:7649'>　不我嘉者許大夫不以為善也旋反謂還衛也爾指</span><br/>
<span class='tline' id='l358' data-llen='7649:7676'><a onclick="displayPageImage('KR1c0036', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7676:7699'>　許大夫不臧謂爾之所言亦未為善也不逺者近人</span><br/>
<span class='tline' id='l360' data-llen='7699:7722'>　情也濟渡也謂渡自許適漕之水也不閟謂通世故</span><br/>
<span class='tline' id='l361' data-llen='7722:7745'>　也葢我之所思於人情為近於世故為通但爾不以</span><br/>
<span class='tline' id='l362' data-llen='7745:7768'>　我為善是爾之不近人情不通世故也故我視爾亦</span><br/>
<span class='tline' id='l363' data-llen='7768:7784'>　不得為善耳此明其心之本善也</span><br/>
<span class='tline' id='l364' data-llen='7784:7807'>○陟彼阿丘言采其蝱女子善懐亦各有行許人尤之</span><br/>
<span class='tline' id='l365' data-llen='7807:7818'>衆穉且狂<span class='krp-note'>賦/也</span></span><br/>
<span class='tline' id='l366' data-llen='7818:7841'>　偏高曰阿丘蝱貝母也可療鬰結之疾言許人阻我</span><br/>
<span class='tline' id='l367' data-llen='7841:7868'><a onclick="displayPageImage('KR1c0036', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7868:7891'>　之歸使我成鬰結之疾故欲陟阿丘而取蝱以療之</span><br/>
<span class='tline' id='l369' data-llen='7891:7914'>　也善懷者能憂思也行道尤過狂率意妄為也言女</span><br/>
<span class='tline' id='l370' data-llen='7914:7937'>　子之能思豈可以為常性然哉葢事情廹切有不得</span><br/>
<span class='tline' id='l371' data-llen='7937:7960'>　不然者則亦各有道焉而不可執童穉之見率意以</span><br/>
<span class='tline' id='l372' data-llen='7960:7983'>　為過也葢許人本意但欲使大夫徃唁無恤患分災</span><br/>
<span class='tline' id='l373' data-llen='7983:8006'>　之志故以為穉狂而切責之謂其不能知己之心也</span><br/>
<span class='tline' id='l374' data-llen='8006:8029'>○我行其野芃芃其麥控于大邦誰因誰極大夫君子</span><br/>
<span class='tline' id='l375' data-llen='8029:8049'>無我有尤百爾所思不如我所之<span class='krp-note'>賦/也</span></span><br/>
<span class='tline' id='l376' data-llen='8049:8076'><a onclick="displayPageImage('KR1c0036', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8076:8099'>　芃芃盛貎麥方盛長未收刈也葢夏正三四月之交</span><br/>
<span class='tline' id='l378' data-llen='8099:8122'>　也控持而告之也因依也極窮也謂盡力以來救也</span><br/>
<span class='tline' id='l379' data-llen='8122:8145'>　君子賢者之穪即大夫也百爾所思惟欲代夫人徃</span><br/>
<span class='tline' id='l380' data-llen='8145:8168'>　唁也狄之入衛自閔公二年十二月始至麥盛之時</span><br/>
<span class='tline' id='l381' data-llen='8168:8191'>　將四閲月矣而控於大國如齊桓公但與宋曹救邢</span><br/>
<span class='tline' id='l382' data-llen='8191:8214'>　而未嘗至衛此衛之所以無因極也如此可坐視其</span><br/>
<span class='tline' id='l383' data-llen='8214:8237'>　亡乎故欲親自歸衛謀於戴公使之竭力事大國以</span><br/>
<span class='tline' id='l384' data-llen='8237:8260'>　求其必救耳所謂我所之者意葢如此惜乎諸大夫</span><br/>
<span class='tline' id='l385' data-llen='8260:8287'><a onclick="displayPageImage('KR1c0036', 'WYG', '006-22a' );" name="006-22a" class="pb">[006-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8287:8310'>　之無逺志而其君之不能立也使非齊桓公救邢却</span><br/>
<span class='tline' id='l387' data-llen='8310:8333'>　狄而衛文公終復其國則許穆夫人之憂鬰雖有蝱</span><br/>
<span class='tline' id='l388' data-llen='8333:8356'>　可得而療乎○許穆夫人之思在於憂宗國覆亡非</span><br/>
<span class='tline' id='l389' data-llen='8356:8379'>　為念親之私情也婦人之見如此豈不賢哉世之丈</span><br/>
<span class='tline' id='l390' data-llen='8379:8390'>　夫多有所不及者矣</span><br/>
<span class='tline' id='l391' data-llen='8390:8409'>　　　載馳四章二章章六句二章章八句</span><br/>
<span class='tline' id='l392' data-llen='8409:8432'>　　　　此篇分章與毛鄭不同朱子葢據蘇氏之説</span><br/>
<span class='tline' id='l393' data-llen='8432:8442'>　　　　也今從之</span><br/>
<span class='tline' id='l394' data-llen='8442:8469'><a onclick="displayPageImage('KR1c0036', 'WYG', '006-22b' );" name="006-22b" class="pb">[006-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8469:8472'>　</span><br/>
<span class='tline' id='l396' data-llen='8472:8475'>　</span><br/>
<span class='tline' id='l397' data-llen='8475:8478'>　</span><br/>
<span class='tline' id='l398' data-llen='8478:8481'>　</span><br/>
<span class='tline' id='l399' data-llen='8481:8484'>　</span><br/>
<span class='tline' id='l400' data-llen='8484:8487'>　</span><br/>
<span class='tline' id='l401' data-llen='8487:8490'>　</span><br/>
<span class='tline' id='l402' data-llen='8490:8501'>　詩説解頥正釋卷四</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l9' data-llen='216:243'><a onclick="displayPageImage('KR1c0002', 'SBCK', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='243:250'>毛詩卷第五</span><br/>
<span class='tline' id='l11' data-llen='250:260'>齊雞鳴詁訓傳第八</span><br/>
<span class='tline' id='l12' data-llen='260:305'><span class='krp-note'>齊者太師吕望所封之國也其地少昊爽鳩氏之墟/在禹貢青州岱嶺之隂濰淄之野都營丘之側禮記</span></span><br/>
<span class='tline' id='l13' data-llen='305:327'><span class='krp-note'>云太公封於/營丘是也</span>毛詩國風　鄭氏箋</span><br/>
<span class='tline' id='l14' data-llen='327:346'>雞鳴思賢妃也哀公荒淫怠慢故陳賢妃貞</span><br/>
<span class='tline' id='l15' data-llen='346:379'>女夙夜警戒相成之道焉<span class='krp-note'>妃芳菲反慢武諫反警/居領反本又作敬音同</span></span><br/>
<span class='tline' id='l16' data-llen='379:414'>雞旣鳴矣朝旣盈矣<span class='krp-note'>雞鳴而夫人作朝盈而君作/箋云雞鳴朝盈夫人也君也</span></span><br/>
<span class='tline' id='l17' data-llen='414:452'><span class='krp-note'>可以起之常禮朝/直遥反注下皆同</span>匪雞則鳴蒼蠅之聲<span class='krp-note'>蒼蠅之声/有似逺雞</span></span><br/>
<span class='tline' id='l18' data-llen='452:488'><span class='krp-note'>之鳴箋云夫人以蠅声爲雞鳴/則起早於常禮敬也蠅餘仍反</span>東方明矣朝旣昌</span><br/>
<span class='tline' id='l19' data-llen='488:534'>矣<span class='krp-note'>東方明則夫人纚笄而朝朝巳昌盛則君聽朝箋云/東方明朝旣昌亦夫人也君也可以朝之常禮君日</span></span><br/>
<span class='tline' id='l20' data-llen='534:561'><a onclick="displayPageImage('KR1c0002', 'SBCK', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l21' data-llen='561:598'><span class='krp-note'>出而視明纚色/蟹反何霜綺反</span>匪東方則明月岀之光<span class='krp-note'>見月出之/光以爲東</span></span><br/>
<span class='tline' id='l22' data-llen='598:635'><span class='krp-note'>方明箋云夫人以月光/爲東方明則朝亦敬也</span>蟲飛薨薨甘與子同夢<span class='krp-note'>古/之</span></span><br/>
<span class='tline' id='l23' data-llen='635:684'><span class='krp-note'>夫人配其君子亦不忘其敬箋云蟲飛薨薨東方且明之/時我猶樂與子卧而同夢言親愛之無巳薨呼弘反配本</span></span><br/>
<span class='tline' id='l24' data-llen='684:721'><span class='krp-note'>亦作妃音配樂/音岳又五敎反</span>㑹且歸矣無庻予子憎<span class='krp-note'>㑹㑹於朝/卿大夫朝</span></span><br/>
<span class='tline' id='l25' data-llen='721:770'><span class='krp-note'>㑹於君朝聽政夕歸治其家事無庻予子憎無見惡於夫/人箋云庻衆也蟲飛薨薨所以當起者卿大夫朝者且罷</span></span><br/>
<span class='tline' id='l26' data-llen='770:819'><span class='krp-note'>歸故也無使衆臣以我故憎惡於子戒之也且七野反沈/子餘反卿大夫潮㑹此朝如字音張遥反惡烏路反下同</span></span><br/>
<span class='tline' id='l27' data-llen='819:835'><span class='krp-note'>夫人夫音符或/依字讀者非</span></span><br/>
<span class='tline' id='l28' data-llen='835:848'>　　　　雞鳴三章章四句</span><br/>
<span class='tline' id='l29' data-llen='848:867'>還刺荒也哀公好田獵從禽獸而無厭國人</span><br/>
<span class='tline' id='l30' data-llen='867:886'>化之遂成風俗習於田獵謂之賢閑於馳逐</span><br/>
<span class='tline' id='l31' data-llen='886:913'><a onclick="displayPageImage('KR1c0002', 'SBCK', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l32' data-llen='913:956'>謂之好焉<span class='krp-note'>荒謂政事廢乱還音旋便捷貌韓詩作嫙嫙/好貌好呼報反厭於豔反又於占反夲或作</span></span><br/>
<span class='tline' id='l33' data-llen='956:988'><span class='krp-note'>饜音同止也好/焉好蒿縞反</span>子之還兮遭我乎峱之間兮<span class='krp-note'>還/便</span></span><br/>
<span class='tline' id='l34' data-llen='988:1037'><span class='krp-note'>捷之貌峱山名箋云子也我也皆士大夫也俱出田獵而/相遭也峱乃刀反說文云峱山在齊崔集注本作嶩便捷</span></span><br/>
<span class='tline' id='l35' data-llen='1037:1066'><span class='krp-note'>夲亦作/便旋</span>並驅從兩肩兮揖我謂我儇兮<span class='krp-note'>從逐/也獸</span></span><br/>
<span class='tline' id='l36' data-llen='1066:1115'><span class='krp-note'>三歳曰肩儇利也箋云並併也子也我也併驅而逐二獸/子則揖耦我謂我儇譽之也譽之者以報前言還也驅夲</span></span><br/>
<span class='tline' id='l37' data-llen='1115:1164'><span class='krp-note'>亦作駈曲具反注下同肩如字說文云三歳豕肩相及者/夲亦作豜又音牽揖一入反儇許全反韓詩作婘婘音權</span></span><br/>
<span class='tline' id='l38' data-llen='1164:1194'><span class='krp-note'>好貌併歩頂反下/文同譽音餘下同</span>子之茂兮遭我乎峱之道兮</span><br/>
<span class='tline' id='l39' data-llen='1194:1225'><span class='krp-note'>茂美/也</span>並驅從兩牡兮揖我謂我好兮<span class='krp-note'>箋云譽之/言好者以</span></span><br/>
<span class='tline' id='l40' data-llen='1225:1257'><span class='krp-note'>報前言茂也/牡茂后反</span>子之昌兮遭我乎峱之陽兮<span class='krp-note'>昌盛/也箋</span></span><br/>
<span class='tline' id='l41' data-llen='1257:1286'><span class='krp-note'>云昌佼反貌佼古/卯反夲又作姣</span>並驅從兩狼兮揖我謂我臧</span><br/>
<span class='tline' id='l42' data-llen='1286:1313'><a onclick="displayPageImage('KR1c0002', 'SBCK', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='1313:1325'>兮<span class='krp-note'>狼獸名/臧善也</span></span><br/>
<span class='tline' id='l44' data-llen='1325:1338'>　　　　　還三章章四句</span><br/>
<span class='tline' id='l45' data-llen='1338:1374'>著刺時也時不親迎也<span class='krp-note'>時不親迎故陳親迎之礼以/刺之著直居反又直據反又</span></span><br/>
<span class='tline' id='l46' data-llen='1374:1406'><span class='krp-note'>音佇詩内協句冝音直/據反迎魚敬反注同</span>俟我於著乎而充耳以素</span><br/>
<span class='tline' id='l47' data-llen='1406:1451'>乎而<span class='krp-note'>俟待也門屏之間曰著素象瑱箋云我嫁者自謂/也待我於著謂從君子而出至於著君子揖之時</span></span><br/>
<span class='tline' id='l48' data-llen='1451:1500'><span class='krp-note'>也我視君子則以素爲充耳謂所以縣瑱者或名爲紞織/之人君五色臣則三色而巳此言素者目所先見而云瑱</span></span><br/>
<span class='tline' id='l49' data-llen='1500:1539'><span class='krp-note'>吐遍反縣音玄/下同紞都覧反</span>尚之以瓊華乎而<span class='krp-note'>瓊華美石士之/服也箋云尚猶</span></span><br/>
<span class='tline' id='l50' data-llen='1539:1579'><span class='krp-note'>飾也飾之以瓊華者謂縣紞之未所謂/瑱也人君以玉爲之瓊華石色似瓊也</span>俟我於庭乎</span><br/>
<span class='tline' id='l51' data-llen='1579:1612'>而充耳以青乎而<span class='krp-note'>青青王箋云待我於庭謂/揖我於庭時青紞之青</span>尚之</span><br/>
<span class='tline' id='l52' data-llen='1612:1650'>以瓊瑩乎而<span class='krp-note'>瓊瑩石似玉卿大夫之服也箋云/石色似瓊似瑩也瑩音榮又音營</span>俟我</span><br/>
<span class='tline' id='l53' data-llen='1650:1677'><a onclick="displayPageImage('KR1c0002', 'SBCK', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l54' data-llen='1677:1704'>於堂乎而充耳以黃乎而<span class='krp-note'>黄黃玉箋云/黃紞之黃</span>尚之以</span><br/>
<span class='tline' id='l55' data-llen='1704:1733'>瓊英乎而<span class='krp-note'>瓊英美石以玉者人君之/服也箋云瓊英猶瓊華也</span></span><br/>
<span class='tline' id='l56' data-llen='1733:1745'>　　　　著三章章三句</span><br/>
<span class='tline' id='l57' data-llen='1745:1764'>東方之日刺衰也君臣失道男女淫奔不能</span><br/>
<span class='tline' id='l58' data-llen='1764:1800'>以禮化也<span class='krp-note'>衰色追反夲或作刺㐮公非/也南山己下始是㐮公之詩</span>東方之日兮</span><br/>
<span class='tline' id='l59' data-llen='1800:1838'>彼姝者子在我室兮<span class='krp-note'>與也日出東方人君明盛無不/照察也姝者𥘉昬之貌箋云言</span></span><br/>
<span class='tline' id='l60' data-llen='1838:1887'><span class='krp-note'>東方之日者愬之乎耳有姝姝美好之子來在我室欲與/我爲室家我無如之何也日在東方其明未融興者喻君</span></span><br/>
<span class='tline' id='l61' data-llen='1887:1923'><span class='krp-note'>不明妹/赤朱反</span>在我室兮履我即兮<span class='krp-note'>履禮也箋云即就/也在我室者以禮</span></span><br/>
<span class='tline' id='l62' data-llen='1923:1956'><span class='krp-note'>來我則就之與之去也言/今者之子不以禮來也</span>東方之月兮彼姝者子</span><br/>
<span class='tline' id='l63' data-llen='1956:1999'>在我闥兮<span class='krp-note'>月盛於東方君明於上若日也臣察於下若/月也闥門内也箋云月以興臣月在東方亦</span></span><br/>
<span class='tline' id='l64' data-llen='1999:2026'><a onclick="displayPageImage('KR1c0002', 'SBCK', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l65' data-llen='2026:2064'><span class='krp-note'>言不明闥他達反韓/詩云門屏之間曰闥</span>在我闥兮履我發兮<span class='krp-note'>發行也/箋云以</span></span><br/>
<span class='tline' id='l66' data-llen='2064:2078'><span class='krp-note'>禮來則我行/而與之去</span></span><br/>
<span class='tline' id='l67' data-llen='2078:2093'>　　　　東方之日二章章五句</span><br/>
<span class='tline' id='l68' data-llen='2093:2112'>東方未明刺無節也朝廷興居無節號令不</span><br/>
<span class='tline' id='l69' data-llen='2112:2145'>時挈壷氏不能掌其職焉<span class='krp-note'>號令猶召呼也挈壷氏/掌漏刻者朝直遥反注</span></span><br/>
<span class='tline' id='l70' data-llen='2145:2183'><span class='krp-note'>皆同挈苦結反/又音結壷音胡</span>東方未明顚倒衣裳<span class='krp-note'>上曰衣下曰/裳箋云挈壷</span></span><br/>
<span class='tline' id='l71' data-llen='2183:2231'><span class='krp-note'>氏失漏刻之節東方未明而以爲明故群臣促遽顚倒衣/裳群臣之朝别色始入倒都老反遽其慮反别彼列反</span></span><br/>
<span class='tline' id='l72' data-llen='2231:2266'>顚之倒之自公召之<span class='krp-note'>箋云自從也羣臣顚倒衣裳/而朝人又從君所來而召之</span></span><br/>
<span class='tline' id='l73' data-llen='2266:2301'><span class='krp-note'>漏刻失節/君又早興</span>東兮未晞顚倒裳衣<span class='krp-note'>晞明之始/升脪音希</span>倒之顚</span><br/>
<span class='tline' id='l74' data-llen='2301:2331'>之自公令之<span class='krp-note'>令告也令/力證反</span>折柳樊圃狂夫瞿瞿<span class='krp-note'>栁/柔</span></span><br/>
<span class='tline' id='l75' data-llen='2331:2358'><a onclick="displayPageImage('KR1c0002', 'SBCK', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l76' data-llen='2358:2407'><span class='krp-note'>脆之木樊藩也圃菜園也折栁以爲藩園無益於禁矣瞿/瞿無守之貌古者有挈壷氏以水火分日夜以告時於朝</span></span><br/>
<span class='tline' id='l77' data-llen='2407:2457'><span class='krp-note'>箋云栁木之不可以爲藩猶是狂夫不任挈壷氏之事折/之舌反注同圃音布又音𥙷瞿俱具反脆七歳反藩方元</span></span><br/>
<span class='tline' id='l78' data-llen='2457:2496'><span class='krp-note'>反夲又/作蕃</span>不能辰夜不夙别莫<span class='krp-note'>辰時夙早莫晚也箋云/此言不任其事者恒失</span></span><br/>
<span class='tline' id='l79' data-llen='2496:2512'><span class='krp-note'>節數也任音壬/下同莫音暮</span></span><br/>
<span class='tline' id='l80' data-llen='2512:2528'>　　　　　東方未明三章章四句</span><br/>
<span class='tline' id='l81' data-llen='2528:2547'>南山刺襄公也鳥獸之行淫乎其妹大夫遇</span><br/>
<span class='tline' id='l82' data-llen='2547:2585'>是惡作詩而去之<span class='krp-note'>襄公之妹魯桓公夫人文姜也襄/公素與淫通及嫁公讁之公與夫</span></span><br/>
<span class='tline' id='l83' data-llen='2585:2634'><span class='krp-note'>人如齊夫人愬之襄公襄公使公子彭生乗公而搤殺之/夫人乆留於齊莊公即位後乃來猶復㑹齊侯于禚于祝</span></span><br/>
<span class='tline' id='l84' data-llen='2634:2683'><span class='krp-note'>丘又如齊師齊大夫見襄公行惡如是作詩以刺之又非/魯桓公不能禁制夫人而去之讁直革反責也又張革反</span></span><br/>
<span class='tline' id='l85' data-llen='2683:2732'><span class='krp-note'>彭生乗繩證反一夲作彭生乗公乗則依字讀搤於革反/說文云捉也公羊傳云拉公幹而殺之沈又烏詣反拉郎</span></span><br/>
<span class='tline' id='l86' data-llen='2732:2759'><a onclick="displayPageImage('KR1c0002', 'SBCK', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l87' data-llen='2759:2795'><span class='krp-note'>荅反復扶又反下皆同禚音灼/地名行下孟反下之行皆同</span>南山崔崔雄狐綏綏</span><br/>
<span class='tline' id='l88' data-llen='2795:2844'><span class='krp-note'>興也南山齊南山也崔崔髙大也國君尊嚴如南山崔崔/然雄狐相隨綏綏然無别失隂陽之匹箋云雄狐行求匹</span></span><br/>
<span class='tline' id='l89' data-llen='2844:2893'><span class='krp-note'>耦於南山之上形貌綏綏然興者喻襄公居人君之尊而/爲淫泆之行其威儀可耻惡如狐崔子雖反又音佳别彼</span></span><br/>
<span class='tline' id='l90' data-llen='2893:2930'><span class='krp-note'>反泆音逸下同惡/烏路反又如字</span>魯道有蕩齊子由歸<span class='krp-note'>蕩平易也/齊子文姜</span></span><br/>
<span class='tline' id='l91' data-llen='2930:2973'><span class='krp-note'>也箋云婦人謂嫁曰歸言文姜旣以禮從此道/嫁于魯侯也蕩徒黨反徐勑黨反易以䜴反</span>旣曰歸</span><br/>
<span class='tline' id='l92' data-llen='2973:3011'>止曷又懷止<span class='krp-note'>懷思也箋云懷來也言文姜旣曰嫁/于魯侯矣何復來爲乎非其來也</span>葛</span><br/>
<span class='tline' id='l93' data-llen='3011:3049'>屨五兩冠緌雙止<span class='krp-note'>葛屨服之賤者冠緌服之尊者箋/云葛屨五兩喻文姜与姪娣及傳</span></span><br/>
<span class='tline' id='l94' data-llen='3049:3098'><span class='krp-note'>姆同處冠緌喻襄公也五人爲竒而襄公往從而雙之冠/屨不宜同處猶襄公文姜不冝爲夫婦之道屨九具反兩</span></span><br/>
<span class='tline' id='l95' data-llen='3098:3136'><span class='krp-note'>王肅如字沈音亮緌如誰反傅音付/姆音茂処昌慮反下同竒居冝反</span>魯道有蕩齊子</span><br/>
<span class='tline' id='l96' data-llen='3136:3169'>庸止<span class='krp-note'>庸用/也</span>旣曰庸止曷又從止<span class='krp-note'>箋云此言文姜/旣用此道嫁於</span></span><br/>
<span class='tline' id='l97' data-llen='3169:3196'><a onclick="displayPageImage('KR1c0002', 'SBCK', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3196:3232'><span class='krp-note'>魯侯襄公何復送而/從之爲淫泆之行</span>蓺麻如之何衡從其畝<span class='krp-note'>蓺樹/也衡</span></span><br/>
<span class='tline' id='l99' data-llen='3232:3281'><span class='krp-note'>獵之從獵之種之然後得麻箋云樹麻者必先耕治其田/然後樹之以言人君取妻必先議於父母蓺魚丗反夲或</span></span><br/>
<span class='tline' id='l100' data-llen='3281:3330'><span class='krp-note'>作藝技藝字耳衡音横注同亦作横字又一音如字衡即/訓爲横韓詩云東西耕曰横從足容反注同韓詩作由云</span></span><br/>
<span class='tline' id='l101' data-llen='3330:3368'><span class='krp-note'>南北耕/曰由</span>取妻如之何必告父母<span class='krp-note'>必告父母廟箋云取/妻之禮議於生者上</span></span><br/>
<span class='tline' id='l102' data-llen='3368:3407'><span class='krp-note'>於死者此之謂告取/七喻反注下皆同</span>旣曰告止曷又鞠止<span class='krp-note'>鞠窮也箋/云鞠盈也</span></span><br/>
<span class='tline' id='l103' data-llen='3407:3449'><span class='krp-note'>魯侯女旣告父母而取何復盈從令至于/齊乎又非魯桓鞠居六反令力呈反下同</span>析薪如之何</span><br/>
<span class='tline' id='l104' data-llen='3449:3483'>匪斧不克<span class='krp-note'>克能也箋云此言析薪必/待斧乃能也析星歴反</span>取妻如之何匪</span><br/>
<span class='tline' id='l105' data-llen='3483:3516'>媒不得<span class='krp-note'>箋云此言取妻/必待媒乃得也</span>旣曰得止曷又極止<span class='krp-note'>極/至</span></span><br/>
<span class='tline' id='l106' data-llen='3516:3553'><span class='krp-note'>也箋云女旣以媒得之矣何不禁制而恣/極其邪意令至齊乎又非魯桓邪似嗟反</span></span><br/>
<span class='tline' id='l107' data-llen='3553:3566'>　　　　南山四章章六句</span><br/>
<span class='tline' id='l108' data-llen='3566:3593'><a onclick="displayPageImage('KR1c0002', 'SBCK', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l109' data-llen='3593:3612'>甫田大夫刺襄公也無禮義而求大功不脩</span><br/>
<span class='tline' id='l110' data-llen='3612:3631'>德而求諸侯志大心勞所以求者非其道也</span><br/>
<span class='tline' id='l111' data-llen='3631:3666'>無田甫田維莠驕驕<span class='krp-note'>興也甫大也大田過度而無/人功終不能獲箋云興者喻</span></span><br/>
<span class='tline' id='l112' data-llen='3666:3708'><span class='krp-note'>人君欲立功致治必勤身脩德積小以成/髙大無田音佃下同莠羊九反治直吏反</span>無思逺人勞</span><br/>
<span class='tline' id='l113' data-llen='3708:3745'>心忉忉<span class='krp-note'>忉忉憂勞也箋云言無德而求/諸侯徒勞其心忉忉耳忉音刀</span>無田甫田維</span><br/>
<span class='tline' id='l114' data-llen='3745:3775'>莠桀桀<span class='krp-note'>桀桀猶驕驕也桀居/竭反徐又居謁反</span>無思逺人勞心怛</span><br/>
<span class='tline' id='l115' data-llen='3775:3803'>怛<span class='krp-note'>怛怛猶忉忉/也怛且未反</span>婉兮孌兮緫角丱兮未幾見兮</span><br/>
<span class='tline' id='l116' data-llen='3803:3846'>突而弁兮<span class='krp-note'>婉孌少好貌緫角聚兩髦也丱㓜稚也弁冠/也箋云人君内善其身外脩其德居無幾何</span></span><br/>
<span class='tline' id='l117' data-llen='3846:3895'><span class='krp-note'>可以立功猶是婉孌之童子少自脩飾丱然而稚見之無/幾何突耳如冠爲成人也婉於阮反孌力轉反緫夲又作</span></span><br/>
<span class='tline' id='l118' data-llen='3895:3944'><span class='krp-note'>揔子孔反丱古患反幾居豈反注同見兮一夲作見之突/吐活反注同方言云凡卒相見謂之突吐訥反弁皮眷反</span></span><br/>
<span class='tline' id='l119' data-llen='3944:3971'><a onclick="displayPageImage('KR1c0002', 'SBCK', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='3971:3983'><span class='krp-note'>髦音毛少/詩照反</span></span><br/>
<span class='tline' id='l121' data-llen='3983:3996'>　　　　甫田三章章四句</span><br/>
<span class='tline' id='l122' data-llen='3996:4015'>盧令刺荒也襄公好田獵畢弋而不脩民事</span><br/>
<span class='tline' id='l123' data-llen='4015:4048'>百姓苦之故陳古以風焉<span class='krp-note'>畢噣也弋繳射也令音/零下同好呼報反風福</span></span><br/>
<span class='tline' id='l124' data-llen='4048:4085'><span class='krp-note'>鳯反噣直角反夲亦作濁/畢星名何音犢繳音灼</span>盧令令其人美且仁<span class='krp-note'>盧/田</span></span><br/>
<span class='tline' id='l125' data-llen='4085:4134'><span class='krp-note'>大令令纓環聲言人君能有美德盡其仁愛百姓欣而奉/之愛而樂之順時遊田與百姓共其樂同其獲故百姓聞</span></span><br/>
<span class='tline' id='l126' data-llen='4134:4181'><span class='krp-note'>而說之其聲令令然纓於盈反/又於政反樂音洛下同說音恱</span>盧重環<span class='krp-note'>重環子母環也/重直龍反下同</span></span><br/>
<span class='tline' id='l127' data-llen='4181:4216'>其人羙且鬈<span class='krp-note'>鬈好貌箋云鬈讀當爲權權勇/壯也鬈音權說文云髮好皃</span>盧重</span><br/>
<span class='tline' id='l128' data-llen='4216:4257'>鋂<span class='krp-note'>鋂一環貫二/也鋂音梅</span>其人美且偲<span class='krp-note'>偲才也箋云才多才也/偲七才反說文云強也</span></span><br/>
<span class='tline' id='l129' data-llen='4257:4270'>　　　　盧令三章章二句</span><br/>
<span class='tline' id='l130' data-llen='4270:4297'><a onclick="displayPageImage('KR1c0002', 'SBCK', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l131' data-llen='4297:4316'>敝笱刺文姜也齊人惡魯桓公微弱不能防</span><br/>
<span class='tline' id='l132' data-llen='4316:4345'>閑文姜使至淫亂爲二國患焉<span class='krp-note'>敝婢丗反徐扶/㓕反夲又作弊</span></span><br/>
<span class='tline' id='l133' data-llen='4345:4385'><span class='krp-note'>敗也笱古口反取/魚器也惡烏路反</span>敝笱在梁其魚魴鰥<span class='krp-note'>興也鰥大魚/箋云鰥魚子</span></span><br/>
<span class='tline' id='l134' data-llen='4385:4435'><span class='krp-note'>也魴也鰥也魚之易制者然而敝敗之笱不能制興者喻/魯栢微弱不能防閑文姜終其𥘉時之婉順紡音房鰥毛</span></span><br/>
<span class='tline' id='l135' data-llen='4435:4472'><span class='krp-note'>古頑反鄭古魂/反易以䜴反</span>齊子歸止其從如雲<span class='krp-note'>如雲言盛也/箋云其從姪</span></span><br/>
<span class='tline' id='l136' data-llen='4472:4522'><span class='krp-note'>娣之屬言文姜𥘉嫁于魯桓之時其從者之心意如雲然/雲之行順風耳後知魯桓微弱文姜遂淫恣從者亦隨之</span></span><br/>
<span class='tline' id='l137' data-llen='4522:4560'><span class='krp-note'>爲惡從才用/反注下皆同</span>敝笱在梁其魚魴鱮<span class='krp-note'>魴鱮大魚箋云/鱮似魴而弱鱗</span></span><br/>
<span class='tline' id='l138' data-llen='4560:4597'><span class='krp-note'>鱮才呂反廣雅/云鰱也音連</span>齊子歸止其從如雨<span class='krp-note'>如雨言多也/箋云如雨言</span></span><br/>
<span class='tline' id='l139' data-llen='4597:4634'><span class='krp-note'>無常天下之則下天不下則止以/言姪娣之善惡亦文妻所使止</span>敝笱在梁其魚唯</span><br/>
<span class='tline' id='l140' data-llen='4634:4677'>唯<span class='krp-note'>唯唯出入不制箋云唯唯行相隨順之貌唯/維癸反沈養水反韓詩作遺遺言不能制也</span>齊子歸</span><br/>
<span class='tline' id='l141' data-llen='4677:4704'><a onclick="displayPageImage('KR1c0002', 'SBCK', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l142' data-llen='4704:4738'>止其從如水<span class='krp-note'>水喻衆也箋云水之性可停可/行亦言姪娣之善惡在文姜也</span></span><br/>
<span class='tline' id='l143' data-llen='4738:4751'>　　　　敝笱三章章四句</span><br/>
<span class='tline' id='l144' data-llen='4751:4770'>載驅齊人刺襄公也無禮義故盛其車服疾</span><br/>
<span class='tline' id='l145' data-llen='4770:4789'>驅於通道大都與文姜淫播其惡於萬民焉</span><br/>
<span class='tline' id='l146' data-llen='4789:4823'><span class='krp-note'>故猶端也驅欺具反又如字/下皆同夲亦作駈播波佐反</span>載驅薄薄簟茀朱</span><br/>
<span class='tline' id='l147' data-llen='4823:4869'>鞹<span class='krp-note'>薄薄疾驅聲也簟方文蓆也車之敝曰茀諸侯之路/車有朱革之質而羽飾箋云此車襄公乃乗焉而來</span></span><br/>
<span class='tline' id='l148' data-llen='4869:4907'><span class='krp-note'>與文姜㑹也薄普各反徐/扶各反茀音弗鞹苦郭反</span>魯道有蕩齊子發夕<span class='krp-note'>發/夕</span></span><br/>
<span class='tline' id='l149' data-llen='4907:4956'><span class='krp-note'>自夕發至且箋云襄公旣無禮義乃疾驅其乗車以入魯/竟魯之道路平易文姜發夕由之往㑹焉曽無慙耻之色</span></span><br/>
<span class='tline' id='l150' data-llen='4956:4996'><span class='krp-note'>○發夕韓詩云發旦也乗繩證反或音䋲/竟音境夲亦作境易夷䜴反下樂易同</span>四驪濟濟</span><br/>
<span class='tline' id='l151' data-llen='4996:5039'>垂轡濔濔<span class='krp-note'>四驪言物色盛也濟濟美貌垂轡轡之垂者/濔濔衆也箋云此又刺襄公乗是四驪而來</span></span><br/>
<span class='tline' id='l152' data-llen='5039:5066'><a onclick="displayPageImage('KR1c0002', 'SBCK', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l153' data-llen='5066:5111'><span class='krp-note'>徒爲淫亂之行驪力馳反濟子禮反注同濔夲亦作/爾同乃禮反注同徒爲一夲作從兩通行下孟反</span>魯</span><br/>
<span class='tline' id='l154' data-llen='5111:5149'>道有蕩齊子豈弟<span class='krp-note'>言文姜於是樂易然箋云此豈弟/猶言發夕也豈讀當爲闓弟古文</span></span><br/>
<span class='tline' id='l155' data-llen='5149:5190'><span class='krp-note'>尚書以弟爲圛圛明也豈開改反樂也弟/如字或音待易反樂音洛闓音開圛音亦</span>汶水湯湯</span><br/>
<span class='tline' id='l156' data-llen='5190:5233'>行人彭彭<span class='krp-note'>湯湯大貌彭彭多貌箋云汶水之上蓋有都/焉襄公與文姜時所㑹汶音問湯失章反彭</span></span><br/>
<span class='tline' id='l157' data-llen='5233:5266'><span class='krp-note'>必旁/反</span>魯道有蕩齊子翶翔<span class='krp-note'>翶翔猶彷徉也/彷音旁徉音羊</span>汶水</span><br/>
<span class='tline' id='l158' data-llen='5266:5300'>滔滔行人儦儦<span class='krp-note'>㴞㴞流貌儦儦衆貌㴞吐刀/反儦表驕反說文云行貌</span>魯道</span><br/>
<span class='tline' id='l159' data-llen='5300:5308'>有蕩齊子遊敖</span><br/>
<span class='tline' id='l160' data-llen='5308:5321'>　　　　載驅四章章四句</span><br/>
<span class='tline' id='l161' data-llen='5321:5340'>猗嗟刺魯莊公也齊人傷魯莊公有威儀技</span><br/>
<span class='tline' id='l162' data-llen='5340:5359'>藝然而不能以禮防閑其母失子之道人以</span><br/>
<span class='tline' id='l163' data-llen='5359:5386'><a onclick="displayPageImage('KR1c0002', 'SBCK', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l164' data-llen='5386:5415'>爲齊侯之子焉<span class='krp-note'>猗於冝反字或/作欹技其綺反</span>猗嗟昌兮頎而</span><br/>
<span class='tline' id='l165' data-llen='5415:5453'>長兮<span class='krp-note'>猗嗟歎辭昌盛也頎長貌箋云昌佼/好貌頎音祈佼古夘反夲又作姣</span>抑若揚兮</span><br/>
<span class='tline' id='l166' data-llen='5453:5486'><span class='krp-note'>抑美色揚廣/揚抑於力反</span>美目揚兮<span class='krp-note'>好目/揚眉</span>巧趨蹌兮射則臧</span><br/>
<span class='tline' id='l167' data-llen='5486:5522'>兮<span class='krp-note'>蹌巧趨貌箋云臧善也趨夲又作/趁七湏反又七遇反蹌七羊反</span>猗嗟名兮美</span><br/>
<span class='tline' id='l168' data-llen='5522:5548'>目清兮<span class='krp-note'>目上爲名/目下爲清</span>儀旣成兮終日射侯不出</span><br/>
<span class='tline' id='l169' data-llen='5548:5587'>正兮展我甥兮<span class='krp-note'>二尺曰正外孫曰甥箋云成猶備也/正所以射於侯中者天子五正諸侯</span></span><br/>
<span class='tline' id='l170' data-llen='5587:5636'><span class='krp-note'>三正大夫二正士一正外皆居其侯中參分之一焉展誠/也姊妹之子曰甥容貌技藝如此誠我齊之甥言誠者拒</span></span><br/>
<span class='tline' id='l171' data-llen='5636:5679'><span class='krp-note'>時人言齊侯之子射食亦反注所射毎射同/正音征注同畫五采曰正參七南反又音三</span>猗嗟孌兮</span><br/>
<span class='tline' id='l172' data-llen='5679:5708'><span class='krp-note'>孌壯/好貌</span>清揚婉兮<span class='krp-note'>婉好眉/目也</span>舞則選兮射則貫兮</span><br/>
<span class='tline' id='l173' data-llen='5708:5751'><span class='krp-note'>選齊貫中也箋云選者謂於倫等最上貫習也/選雪戀反貫毛古亂反鄭古患反中張仲反</span>四矢反</span><br/>
<span class='tline' id='l174' data-llen='5751:5778'><a onclick="displayPageImage('KR1c0002', 'SBCK', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l175' data-llen='5778:5818'>兮以禦亂兮<span class='krp-note'>四矢乗矢箋云反復也禮射三而止毎/射四矢皆得其故處此之謂復射必四</span></span><br/>
<span class='tline' id='l176' data-llen='5818:5854'><span class='krp-note'>矢音象其能禦四方之亂反如字韓詩作/變變易禦魚吕反乗繩證反處昌慮反</span></span><br/>
<span class='tline' id='l177' data-llen='5854:5867'>　　　　猗嗟三章章六句</span><br/>
<span class='tline' id='l178' data-llen='5867:5883'>齊國十一篇三十四章百四十三句</span><br/>
<span class='tline' id='l179' data-llen='5883:5893'>魏葛屨詁訓傳第九</span><br/>
<span class='tline' id='l180' data-llen='5893:5938'><span class='krp-note'>案魏丗家及左氏傳云姬姓國也詩譜云周以封同/姓其地虞舜夏禹所都之域也在古兾州雷首之北</span></span><br/>
<span class='tline' id='l181' data-llen='5938:5963'><span class='krp-note'>析城之西南枕/河曲北渉汾水</span>毛詩國風　鄭氏箋</span><br/>
<span class='tline' id='l182' data-llen='5963:5983'>葛屨刺𥚹也魏地陿隘其民機巧趨利其君</span><br/>
<span class='tline' id='l183' data-llen='5983:6018'>儉嗇𥚹急而無德以將之<span class='krp-note'>儉嗇而無德是其所以/見侵削屨俱具反𥚹必</span></span><br/>
<span class='tline' id='l184' data-llen='6018:6062'><span class='krp-note'>淺反/音洽夲或作狹依字應作陜隘於懈反/巧如字徐苦孝反趨七湏反徐七喻反嗇音色</span>糾糾葛</span><br/>
<span class='tline' id='l185' data-llen='6062:6089'><a onclick="displayPageImage('KR1c0002', 'SBCK', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='6089:6129'>屨可以履霜<span class='krp-note'>糾糾猶繚繚也夏葛屨冬皮屨葿屨非/所以履霜箋云葛屨賤皮屨貴魏俗至</span></span><br/>
<span class='tline' id='l187' data-llen='6129:6167'><span class='krp-note'>冬猶謂葛屨可以履霜利其賤也糾/吉黝反沈居酉反繚音子沈音遼</span>摻摻女手可以</span><br/>
<span class='tline' id='l188' data-llen='6167:6212'>縫裳<span class='krp-note'>摻摻猶纎纎也婦人三月廟見然後執婦功箋云/女手者未三月未成爲婦裳男子之下服賤又未</span></span><br/>
<span class='tline' id='l189' data-llen='6212:6261'><span class='krp-note'>可使縫魏俗使未三月婦縫裳者利其事也摻所衘反又/所咸反徐又息廉反說文作㩥山廉反云好手貌纎息廉</span></span><br/>
<span class='tline' id='l190' data-llen='6261:6298'><span class='krp-note'>反見賢/遍反</span>要之襋之好人服之<span class='krp-note'>要䙅也襋領也好人/好女手之人箋云服</span></span><br/>
<span class='tline' id='l191' data-llen='6298:6341'><span class='krp-note'>整也䙅也領也在上好人尚可使整治之謂屬/著之要於遥反襋紀力反屬音燭著直畧反</span>好人提</span><br/>
<span class='tline' id='l192' data-llen='6341:6375'>提宛然左辟佩其象揥<span class='krp-note'>提提安諦也宛辟貌婦至/門夫揖而入不敢當尊宛</span></span><br/>
<span class='tline' id='l193' data-llen='6375:6424'><span class='krp-note'>然而左辟象揥所以爲飾箋云婦新至慎於威儀如是使/之非禮提徒兮反宛於阮反辟音避注同一音婢亦反禘</span></span><br/>
<span class='tline' id='l194' data-llen='6424:6464'><span class='krp-note'>勑帝反/諦音帝</span>維是𥚹心是以爲刺<span class='krp-note'>箋云魏俗所以然者/是君心𥚹急無德敎</span></span><br/>
<span class='tline' id='l195' data-llen='6464:6477'><span class='krp-note'>使之耳我/是以刺也</span></span><br/>
<span class='tline' id='l196' data-llen='6477:6504'><a onclick="displayPageImage('KR1c0002', 'SBCK', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='6504:6522'>　　　　葛屨二章一章六句一章五句</span><br/>
<span class='tline' id='l198' data-llen='6522:6546'>汾沮洳刺儉也其君儉以能勤刺不得禮也<span class='krp-note'>汾/扶</span></span><br/>
<span class='tline' id='l199' data-llen='6546:6586'><span class='krp-note'>云反沮子預/反洳如預反</span>彼汾沮洳言采其莫<span class='krp-note'>汾水也沮洳其漸/洳者莫菜也箋云</span></span><br/>
<span class='tline' id='l200' data-llen='6586:6628'><span class='krp-note'>言我也於彼汾水漸洳之中我采其莫以爲/菜是儉以能勤莫音暮漸如字又接廉反</span>彼其之子</span><br/>
<span class='tline' id='l201' data-llen='6628:6662'>美無度<span class='krp-note'>箋云之子是子也是子之/德美無有度言不可尺寸</span>美無度殊異乎</span><br/>
<span class='tline' id='l202' data-llen='6662:6709'>公路<span class='krp-note'>路車也箋云是子之德美信無度矣雖然其采莫之/事則非公路之禮也公路主君之軞車庻子爲之晉</span></span><br/>
<span class='tline' id='l203' data-llen='6709:6747'><span class='krp-note'>趙盾爲軞車之族是也軞/夲亦作旄音毛盾徒夲反</span>彼汾一方言采其桑<span class='krp-note'>箋/云</span></span><br/>
<span class='tline' id='l204' data-llen='6747:6777'><span class='krp-note'>采桑親/蠶事也</span>彼其之子美如英<span class='krp-note'>萬人/爲英</span>美如英殊異</span><br/>
<span class='tline' id='l205' data-llen='6777:6815'>乎公行<span class='krp-note'>公行從公之行也箋云從公之行者/主君兵車之行列行戸郎反注同</span>彼汾一</span><br/>
<span class='tline' id='l206' data-llen='6815:6848'>曲言采其藚<span class='krp-note'>藚水葛也藚音續水舄也/一名牛脣說文音其彧反</span>彼其之</span><br/>
<span class='tline' id='l207' data-llen='6848:6876'><a onclick="displayPageImage('KR1c0002', 'SBCK', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l208' data-llen='6876:6905'>子美如玉美如玉殊異乎公族<span class='krp-note'>公族公屬箋云/公族主君同姓</span></span><br/>
<span class='tline' id='l209' data-llen='6905:6921'><span class='krp-note'>昭穆也昭紹遥/反說文作佋</span></span><br/>
<span class='tline' id='l210' data-llen='6921:6935'>　　　　汾沮洳三章章六句</span><br/>
<span class='tline' id='l211' data-llen='6935:6961'>園有桃刺時也大夫憂其君國<img height='20' width='20' alt='&amp;KR1537' title='KR1537' src='https://raw.githubusercontent.com/kanripo/KR-Gaiji/master/images/KR1537.png'/>而迫而儉</span><br/>
<span class='tline' id='l212' data-llen='6961:6980'>以嗇不能用其民而無德敎日以侵削故作</span><br/>
<span class='tline' id='l213' data-llen='6980:7013'>是詩也園有桃其實之殽<span class='krp-note'>興也園有桃其實之食/國有民得其力箋云魏</span></span><br/>
<span class='tline' id='l214' data-llen='7013:7061'><span class='krp-note'>君薄公稅省囯用不取於民食園桃而巳不施德敎民無/以戰其侵削之由由是也殽夲又作肴音爻省色領反</span></span><br/>
<span class='tline' id='l215' data-llen='7061:7098'>心之憂矣我歌且謡<span class='krp-note'>曲合樂曰歌徒歌曰謡箋云我/心憂君之行如此故歌謡以冩</span></span><br/>
<span class='tline' id='l216' data-llen='7098:7134'><span class='krp-note'>我憂矣謡音遥行下/孟反下文行國同</span>不知我者謂我士也驕<span class='krp-note'>箋云/士事</span></span><br/>
<span class='tline' id='l217' data-llen='7134:7173'><span class='krp-note'>也不知我所爲歌謡之意者反謂我於/君事驕逸故爲于僞反下所爲皆同</span>彼人是哉子</span><br/>
<span class='tline' id='l218' data-llen='7173:7201'><a onclick="displayPageImage('KR1c0002', 'SBCK', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l219' data-llen='7201:7245'>曰何其<span class='krp-note'>夫人謂我欲何爲乎箋云彼人謂君也曰於也/不知我所爲憂者旣非責我又曰君儉而嗇所</span></span><br/>
<span class='tline' id='l220' data-llen='7245:7282'><span class='krp-note'>行是其道哉子於此憂之何乎其/音基下章同夫音符何爲如字</span>心之憂矣其誰知</span><br/>
<span class='tline' id='l221' data-llen='7282:7321'>之<span class='krp-note'>箋云如是則衆臣/無知我憂所爲也</span>其誰知之蓋亦勿思<span class='krp-note'>箋云無知/我憂所爲</span></span><br/>
<span class='tline' id='l222' data-llen='7321:7365'><span class='krp-note'>者則冝無復思念之以自止也衆不信我或時謂/我謗君使我得罪也復扶又反謗博浪反毀也</span>園有</span><br/>
<span class='tline' id='l223' data-llen='7365:7395'>棘其實之食<span class='krp-note'>棘棗也棘紀力反/從兩束俗作/同</span>心之憂矣聊以</span><br/>
<span class='tline' id='l224' data-llen='7395:7429'>行國<span class='krp-note'>箋云聊且畧之辭也聊出/行於國中觀民事以冩憂</span>不知我者謂我士</span><br/>
<span class='tline' id='l225' data-llen='7429:7463'>也罔極<span class='krp-note'>極中也箋云見我聊出行於/國中謂我於君事無中正</span>彼人是哉子</span><br/>
<span class='tline' id='l226' data-llen='7463:7482'>曰何其心之憂矣其誰知之其誰知之蓋亦</span><br/>
<span class='tline' id='l227' data-llen='7482:7486'>勿思</span><br/>
<span class='tline' id='l228' data-llen='7486:7501'>　　　　園有桃二章章十二句</span><br/>
<span class='tline' id='l229' data-llen='7501:7529'><a onclick="displayPageImage('KR1c0002', 'SBCK', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='7529:7548'>陟岵孝子行役思念父母也國迫而數侵削</span><br/>
<span class='tline' id='l231' data-llen='7548:7574'>役乎大國父母兄弟離散而作是詩也<span class='krp-note'>役乎大/囯者爲</span></span><br/>
<span class='tline' id='l232' data-llen='7574:7623'><span class='krp-note'>大囯所徴發岵音户此傳及觧屺共爾雅不同王粛依爾/雅囯迫而數侵削夲或作囯小而迫數見侵削者誤數音</span></span><br/>
<span class='tline' id='l233' data-llen='7623:7661'><span class='krp-note'>朔</span>陟彼岵兮瞻望父兮<span class='krp-note'>山無草木曰岵箋云孝子行/役思其父之戒乃登彼岵山</span></span><br/>
<span class='tline' id='l234' data-llen='7661:7698'><span class='krp-note'>以遥瞻望其父所/在之處處昌慮反</span>父曰嗟予子行役夙夜無巳<span class='krp-note'>箋云/予子</span></span><br/>
<span class='tline' id='l235' data-llen='7698:7754'><span class='krp-note'>夙早夜莫也無巳無/懈倦莫音暮懈音介</span>上慎<img height='20' width='20' alt='&amp;KR0999' title='KR0999' src='https://raw.githubusercontent.com/kanripo/KR-Gaiji/master/images/KR0999.png'/>哉猶來無止<span class='krp-note'><img height='20' width='20' alt='&amp;KR0999' title='KR0999' src='https://raw.githubusercontent.com/kanripo/KR-Gaiji/master/images/KR0999.png'/>之猶可也/父尚義箋云</span></span><br/>
<span class='tline' id='l236' data-llen='7754:7792'><span class='krp-note'>止者謂在軍事作/部列時旃之然反</span>陟彼屺兮瞻望母兮<span class='krp-note'>山有草木/曰屺箋云</span></span><br/>
<span class='tline' id='l237' data-llen='7792:7824'><span class='krp-note'>此又思母之戒而登/屺山而望之屺音起</span>母曰嗟予季行役夙夜無寐</span><br/>
<span class='tline' id='l238' data-llen='7824:7869'><span class='krp-note'>季少子也無寐無耆寐/也少詩照反耆常志反</span>上愼<img height='20' width='20' alt='&amp;KR0999' title='KR0999' src='https://raw.githubusercontent.com/kanripo/KR-Gaiji/master/images/KR0999.png'/>哉猶來無棄<span class='krp-note'>母尚/恩也</span></span><br/>
<span class='tline' id='l239' data-llen='7869:7888'>陟彼岡兮瞻望兄兮兄曰嗟予弟行役夙夜</span><br/>
<span class='tline' id='l240' data-llen='7888:7916'><a onclick="displayPageImage('KR1c0002', 'SBCK', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l241' data-llen='7916:7948'>必偕<span class='krp-note'>偕俱/也</span>上慎<img height='20' width='20' alt='&amp;KR0999' title='KR0999' src='https://raw.githubusercontent.com/kanripo/KR-Gaiji/master/images/KR0999.png'/>哉猶來無死<span class='krp-note'>兄尚/親也</span></span><br/>
<span class='tline' id='l242' data-llen='7948:7961'>　　　　陟岵三章章六句</span><br/>
<span class='tline' id='l243' data-llen='7961:7980'>十畝之間刺時也言其國削小民無所居焉</span><br/>
<span class='tline' id='l244' data-llen='7980:8016'><span class='krp-note'>畝莫后反古作/畮俗作畝皆同</span>十畝之間兮桑者閑閑兮<span class='krp-note'>閑閑然/男女無</span></span><br/>
<span class='tline' id='l245' data-llen='8016:8061'><span class='krp-note'>别往來之貌箋云古者一夫百畝今十畝之間往來/者閑閑然削小之甚閑夲亦作間音閑别彼列反</span>行</span><br/>
<span class='tline' id='l246' data-llen='8061:8090'>與子還兮<span class='krp-note'>或行來者或來還/者還夲亦作旋</span>十畝之外兮桑者</span><br/>
<span class='tline' id='l247' data-llen='8090:8129'>泄泄兮<span class='krp-note'>泄泄多人之/貌泄以丗反</span>行與子逝兮<span class='krp-note'>箋云逝逮也逮徒/賚反又徒帝反</span></span><br/>
<span class='tline' id='l248' data-llen='8129:8144'>　　　　十畝之間二章章三句</span><br/>
<span class='tline' id='l249' data-llen='8144:8163'>伐檀刺貪也在位貪鄙無功而受禄君子不</span><br/>
<span class='tline' id='l250' data-llen='8163:8187'>得進仕爾<span class='krp-note'>檀待/丹反</span>坎坎伐檀兮寘之河之干兮</span><br/>
<span class='tline' id='l251' data-llen='8187:8215'><a onclick="displayPageImage('KR1c0002', 'SBCK', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l252' data-llen='8215:8254'>河水清且漣猗<span class='krp-note'>坎坎伐檀聲寘置也干厓也風行水/成文曰漣伐檀以俟丗用若俟河水</span></span><br/>
<span class='tline' id='l253' data-llen='8254:8297'><span class='krp-note'>清且漣箋云是謂君子之人不得進仕也坎苦/感反寘之䜴反漣力纒反猗於冝反亦作漪</span>不稼不</span><br/>
<span class='tline' id='l254' data-llen='8297:8320'>穡胡取禾三百[門@里]兮不狩不獵胡聸爾庭有</span><br/>
<span class='tline' id='l255' data-llen='8320:8368'>縣貆兮<span class='krp-note'>種之曰稼歛之曰穡一夫之居曰[門@里]貆獸名箋/云是謂在位貪鄙無功而受禄也冬獵曰狩宵</span></span><br/>
<span class='tline' id='l256' data-llen='8368:8421'><span class='krp-note'>田曰獵胡何也貉子曰貆[門@里]夲亦作/又作厘直連反古/者一夫田百畝别受都邑五畝之地居之故孟子云五畝</span></span><br/>
<span class='tline' id='l257' data-llen='8421:8464'><span class='krp-note'>之宅是也縣音玄下皆同貆夲亦作貆音桓/徐郭音揎宵音消夜也貉户各反依字作貈</span>彼君子兮</span><br/>
<span class='tline' id='l258' data-llen='8464:8505'>不素餐兮<span class='krp-note'>素空也箋云彼君子者斥伐檀之人仕有/功乃肯受禄䬸七丹反說文作餐云或從</span></span><br/>
<span class='tline' id='l259' data-llen='8505:8533'><span class='krp-note'>水字林云吞/食也沈音孫</span>坎坎伐輻兮寘之河之側兮河水</span><br/>
<span class='tline' id='l260' data-llen='8533:8564'>清且直猗<span class='krp-note'>輻檀輻也側猶厓也/直直波也輻音福</span>不稼不穡胡取禾</span><br/>
<span class='tline' id='l261' data-llen='8564:8587'>三百億兮不狩不獵胡聸爾庭有縣特兮<span class='krp-note'>萬/萬</span></span><br/>
<span class='tline' id='l262' data-llen='8587:8615'><a onclick="displayPageImage('KR1c0002', 'SBCK', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l263' data-llen='8615:8648'><span class='krp-note'>曰億獸三歳曰特箋云十/萬曰億三百禾秉之數</span>彼君子兮不素食兮坎</span><br/>
<span class='tline' id='l264' data-llen='8648:8671'>坎伐輪兮寘之河之漘兮河水清且淪猗<span class='krp-note'>檀/可</span></span><br/>
<span class='tline' id='l265' data-llen='8671:8714'><span class='krp-note'>以爲輪漘厓也小風水成文轉如輪也漘順/倫反淪音倫韓詩云順流而風曰淪淪文貌</span>不稼不穡</span><br/>
<span class='tline' id='l266' data-llen='8714:8733'>胡取禾三百囷兮不狩不獵胡聸爾庭有縣</span><br/>
<span class='tline' id='l267' data-llen='8733:8767'>鶉兮<span class='krp-note'>圎者爲囷鶉鳥也/囷丘倫反鶉音純</span>彼君子兮不素飱兮<span class='krp-note'>熟/食</span></span><br/>
<span class='tline' id='l268' data-llen='8767:8794'><span class='krp-note'>曰飱箋云飱讀如魚飱之飧/飱素門反字林云水澆飯也</span></span><br/>
<span class='tline' id='l269' data-llen='8794:8807'>　　　　伐檀三章章九句</span><br/>
<span class='tline' id='l270' data-llen='8807:8827'>碩䑕刺重歛也國人刺其君重斂𧖟食於民</span><br/>
<span class='tline' id='l271' data-llen='8827:8854'>不修其政貪而畏人若大䑕也<span class='krp-note'>碩音石歛呂/驗反下同</span>碩</span><br/>
<span class='tline' id='l272' data-llen='8854:8878'>䑕碩䑕無食我黍三歳貫女莫我肯顧<span class='krp-note'>貫事/也箋</span></span><br/>
<span class='tline' id='l273' data-llen='8878:8906'><a onclick="displayPageImage('KR1c0002', 'SBCK', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span><br/>
<span class='tline' id='l274' data-llen='8906:8955'><span class='krp-note'>云碩大也大䑕大䑕者斥其君也女無復食我黍疾其稅/歛之多也我事女三歳矣曽無教令恩德來顧眷我又疾</span></span><br/>
<span class='tline' id='l275' data-llen='8955:8998'><span class='krp-note'>其不修政也古者三年大比民或於是徙貫古/亂反徐音官復扶又反稅始銳反比毗志反</span>逝將去</span><br/>
<span class='tline' id='l276' data-llen='8998:9038'>女適彼樂土<span class='krp-note'>箋云逝往也往矣將去女與之訣别之/辭樂土有德之國樂音洛下注同土如</span></span><br/>
<span class='tline' id='l277' data-llen='9038:9072'><span class='krp-note'>字他古反沈徒/古反訣古穴反</span>樂土樂土爰得我所<span class='krp-note'>箋云爰/曰也</span>碩</span><br/>
<span class='tline' id='l278' data-llen='9072:9096'>䑕碩䑕無食我麥三歳貫女莫我肯德<span class='krp-note'>箋云/不肯</span></span><br/>
<span class='tline' id='l279' data-llen='9096:9120'><span class='krp-note'>施德/於我</span>逝將去女適彼樂國樂國樂國爰得我</span><br/>
<span class='tline' id='l280' data-llen='9120:9153'>直<span class='krp-note'>直得其直道箋/云直猶正也</span>碩䑕碩䑕無食我苗<span class='krp-note'>苗嘉/榖也</span>三</span><br/>
<span class='tline' id='l281' data-llen='9153:9188'>歳貫女莫我肯勞<span class='krp-note'>箋云不肯勞來我勞如字又力/報反來夲亦作倈同力代反</span></span><br/>
<span class='tline' id='l282' data-llen='9188:9213'>逝將去女適彼樂郊<span class='krp-note'>箋云郭/外曰郊</span>樂郊樂郊誰之</span><br/>
<span class='tline' id='l283' data-llen='9213:9258'>永號<span class='krp-note'>號呼也箋云之往也永歌也樂郊之地誰獨當往/而歌號者言皆喜說無憂苦永本亦作咏同音詠</span></span><br/>
<span class='tline' id='l284' data-llen='9258:9286'><a onclick="displayPageImage('KR1c0002', 'SBCK', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span><br/>
<span class='tline' id='l285' data-llen='9286:9304'><span class='krp-note'>號户毛反注同呼/火故反說音恱</span></span><br/>
<span class='tline' id='l286' data-llen='9304:9317'>　　　　碩䑕三章章八句</span><br/>
<span class='tline' id='l287' data-llen='9317:9331'>魏國七篇十八章百二十八句</span><br/>
<span class='tline' id='l288' data-llen='9331:9338'>毛詩卷第五</span><br/>
</p>
<p><br/>
</p>
  </div>
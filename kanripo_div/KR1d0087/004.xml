<div id="txtcont" class="span9" style="position: relative;">
    <p><br/>
<span class='tline' id='l7' data-llen='160:186'><a onclick="displayPageImage('KR1d0087', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='186:194'>五禮通考原序</span><br/>
<span class='tline' id='l9' data-llen='194:217'>少宗伯秦公味經輯五禮通考一書凡若干卷書垂成</span><br/>
<span class='tline' id='l10' data-llen='217:240'>而余入京師屬為之叙余卒讀作而歎曰皇哉唐哉此</span><br/>
<span class='tline' id='l11' data-llen='240:263'>數千百年來所絶無而僅有之書也顧實有先得余心</span><br/>
<span class='tline' id='l12' data-llen='263:286'>者憶年二十餘讀儀禮周官戴記歎周公制禮整理天</span><br/>
<span class='tline' id='l13' data-llen='286:309'>下陶成庶類逮後政衰諸侯惡其害已而皆去其籍葢</span><br/>
<span class='tline' id='l14' data-llen='309:332'>典禮廢壊實自春秋戰國時始漢髙堂生僅傳士禮十</span><br/>
<span class='tline' id='l15' data-llen='332:355'>七篇而周官三百六十職備陳祭祀朝覲㑹同賓客燕</span><br/>
<span class='tline' id='l16' data-llen='355:381'><a onclick="displayPageImage('KR1d0087', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='381:404'>饗之事實為天子諸侯之禮則周官列其職事而儀禮</span><br/>
<span class='tline' id='l18' data-llen='404:427'>詳其節次二書相為經緯因欲以儀禮為經周禮為傳</span><br/>
<span class='tline' id='l19' data-llen='427:450'>旁及詩書大小戴以及鄭孔賈服之注疏畧仿朱子經</span><br/>
<span class='tline' id='l20' data-llen='450:473'>傳通解之例名曰周官聫取聫事之義屬稿半載因攻</span><br/>
<span class='tline' id='l21' data-llen='473:496'>制藝遂爾輟業中間倖成進士復家居三十餘年輯成</span><br/>
<span class='tline' id='l22' data-llen='496:519'>春秋大事表及毛詩訂詁而於禮經不復措意辛未秋</span><br/>
<span class='tline' id='l23' data-llen='519:522'>有</span><br/>
<span class='tline' id='l24' data-llen='522:531'>詔慎簡經學余蒙</span><br/>
<span class='tline' id='l25' data-llen='531:557'><a onclick="displayPageImage('KR1d0087', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='557:580'>恩授國子司業銜迴憶覃精三禮之時已五十餘年余</span><br/>
<span class='tline' id='l27' data-llen='580:603'>髮種種且老矣欲復整理故業而畏其繁重力弗克勝</span><br/>
<span class='tline' id='l28' data-llen='603:626'>今讀秦公書恍然如其意所欲出綱舉而目張州次而</span><br/>
<span class='tline' id='l29' data-llen='626:650'>部居折𠂻百氏剖析同異復舉兩漢以來至前明凡郊</span><br/>
<span class='tline' id='l30' data-llen='650:673'>祀禮樂輿服諸志及紀傳之闗於五禮者悉以類相附</span><br/>
<span class='tline' id='l31' data-llen='673:696'>詳歴代之因革存古今之同然葢舉二十二史悉貫以</span><br/>
<span class='tline' id='l32' data-llen='696:719'>周官儀禮之書細大不遺體要備舉余謂是書如女媧</span><br/>
<span class='tline' id='l33' data-llen='719:742'>之補天視王通之續經束晳之補亡其大小純雜殆不</span><br/>
<span class='tline' id='l34' data-llen='742:768'><a onclick="displayPageImage('KR1d0087', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='768:791'>可以里道計至是而成周之禮始燦然大明於世余向</span><br/>
<span class='tline' id='l36' data-llen='791:814'>日所欲為而未竟者似有先告焉而毫髮無餘憾矣余</span><br/>
<span class='tline' id='l37' data-llen='814:837'>垂老得睹是書因備陳向日區區之愚得附名簡末自</span><br/>
<span class='tline' id='l38' data-llen='837:844'>幸竊自愧也</span><br/>
<span class='tline' id='l39' data-llen='844:862'>乾隆十七年壬申顧棟高時年七十有四</span><br/>
</p>
<p><br/>
</p>
  </div>
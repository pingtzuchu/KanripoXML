<div id="txtcont" class="span9" style="position: relative;">
    <p><br/>
<span class='tline' id='l7' data-llen='160:186'><a onclick="displayPageImage('KR1d0087', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='186:194'>五禮通考原序</span><br/>
<span class='tline' id='l9' data-llen='194:217'>三代時禮行於上自王侯迄士庶皆肄習焉無庸稽之</span><br/>
<span class='tline' id='l10' data-llen='217:240'>簡冊也淩夷至春秋學士大夫猶相與講明指示斯須</span><br/>
<span class='tline' id='l11' data-llen='240:263'>不去秦燔典籍禮經蕩然叔孫通補苴於漢僅以綿蕞</span><br/>
<span class='tline' id='l12' data-llen='263:286'>習之而禮幾不可問矣自時厥後注疏家掇拾煨燼之</span><br/>
<span class='tline' id='l13' data-llen='286:309'>餘强以已意附㑹分離乖隔瑕釁百端故孔文舉謂鄭</span><br/>
<span class='tline' id='l14' data-llen='309:332'>康成時有臆説郊天鼓殆不必麒麟之皮也夫以康成</span><br/>
<span class='tline' id='l15' data-llen='332:355'>之悉心搜討不避拙不辭難而當時已不免詆呵況其</span><br/>
<span class='tline' id='l16' data-llen='355:381'><a onclick="displayPageImage('KR1d0087', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='381:404'>他乎予嘗謂詩書雖殘缺而迹其遺文尚皆有義理可</span><br/>
<span class='tline' id='l18' data-llen='404:427'>據惟禮則隨時代更郊社所配殷周各異南北之祀分</span><br/>
<span class='tline' id='l19' data-llen='427:450'>合多岐一端如此餘可例矣又未經夫子手定故羣儒</span><br/>
<span class='tline' id='l20' data-llen='450:473'>議論紛紛比於聚訟若唐之開元禮宋之太常因革禮</span><br/>
<span class='tline' id='l21' data-llen='473:496'>雖命儒臣纂輯垂為一代章程而因陋就簡大畧與綿</span><br/>
<span class='tline' id='l22' data-llen='496:519'>蕞等後人但藉以考其同異而已非好學精思者孰能</span><br/>
<span class='tline' id='l23' data-llen='519:542'>訂其是非得失而正之往時崑山徐大司㓂有讀禮通</span><br/>
<span class='tline' id='l24' data-llen='542:565'>考一書於諸禮猶闕而未備少宗伯秦公奮然繼起合</span><br/>
<span class='tline' id='l25' data-llen='565:591'><a onclick="displayPageImage('KR1d0087', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='591:614'>五禮而編次之薈萃該洽受心所是而非以立異於古</span><br/>
<span class='tline' id='l27' data-llen='614:637'>有稽而不敢茍同其不可强釋者則闕疑焉仍其名曰</span><br/>
<span class='tline' id='l28' data-llen='637:660'>通考今秋兒子和寧給假歸里爰以授之而索予弁其</span><br/>
<span class='tline' id='l29' data-llen='660:683'>首予讀之听然莫逆於心也夫五禮之用大以經世小</span><br/>
<span class='tline' id='l30' data-llen='683:706'>以物身雖難言又烏可以不論世之噤不敢措一詞者</span><br/>
<span class='tline' id='l31' data-llen='706:729'>既病其言雜復未覩禮家之大全故安於放而習於簡</span><br/>
<span class='tline' id='l32' data-llen='729:752'>耳非篤古而宿其業又烏能蕆之予與秦氏世好従父</span><br/>
<span class='tline' id='l33' data-llen='752:775'>弱六出尊大父對巖先生之門藥師又與予同年友也</span><br/>
<span class='tline' id='l34' data-llen='775:801'><a onclick="displayPageImage('KR1d0087', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='801:824'>日往來寄暢園中與其羣従子弟遊素知其家多藏書</span><br/>
<span class='tline' id='l36' data-llen='824:847'>凡禮經疏義外間絶少刋本而庋貯緘題者數十笥宗</span><br/>
<span class='tline' id='l37' data-llen='847:870'>伯以絶人之姿盡發而讀之早嵗即洞其條理綜核纂</span><br/>
<span class='tline' id='l38' data-llen='870:893'>注彚為一編通籍後簪筆承明毎稍暇輒抒思釐定至</span><br/>
<span class='tline' id='l39' data-llen='893:916'>晉居秩宗而帙始成人以為善於其職云予謂是惟能</span><br/>
<span class='tline' id='l40' data-llen='916:939'>宿其業耳積數十年博觀閎覽之資用以搜擇融洽折</span><br/>
<span class='tline' id='l41' data-llen='939:962'>諸儒之異同而求其是將使後之考禮者恍然如日再</span><br/>
<span class='tline' id='l42' data-llen='962:983'>中不至若扣槃捫燭也故不敢以老辭序而歸之</span><br/>
<span class='tline' id='l43' data-llen='983:1009'><a onclick="displayPageImage('KR1d0087', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1009:1030'>乾隆十有八年秋八月陽湖八十二老人蒋汾功</span><br/>
</p>
<p><br/>
</p>
  </div>
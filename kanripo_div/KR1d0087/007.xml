<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0087', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　五禮通考卷首第一</span><br/>
<span class='tline' id='l10' data-llen='202:223'>　　　　　　　　　　　刑部尚書秦蕙田撰</span><br/>
<span class='tline' id='l11' data-llen='223:234'>　　禮經作述源流上</span><br/>
<span class='tline' id='l12' data-llen='234:257'>王氏通曰吾視千載而上聖人在上者未有若周公焉</span><br/>
<span class='tline' id='l13' data-llen='257:278'>其道則一而經制大備後之為政者有所持循矣</span><br/>
<span class='tline' id='l14' data-llen='278:301'>陸氏徳明曰周儀二禮並周公所制　三禮次第周為</span><br/>
<span class='tline' id='l15' data-llen='301:307'>本儀為末</span><br/>
<span class='tline' id='l16' data-llen='307:333'><a onclick="displayPageImage('KR1d0087', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='333:356'>孔氏穎達曰洛誥云考朕昭子刑乃單文祖徳又禮記</span><br/>
<span class='tline' id='l18' data-llen='356:379'>明堂位云周公攝政六年制禮作樂頒度量于天下所</span><br/>
<span class='tline' id='l19' data-llen='379:390'>制之禮則周官儀禮也</span><br/>
<span class='tline' id='l20' data-llen='390:413'>賈氏公彦曰周禮儀禮發源是一理有始終分為二部</span><br/>
<span class='tline' id='l21' data-llen='413:433'>並是周公攝政太平之書周禮為末儀禮為本</span><br/>
<span class='tline' id='l22' data-llen='433:456'>　　　　觀承案陸氏謂周為本儀為末者周禮乃禮</span><br/>
<span class='tline' id='l23' data-llen='456:479'>　　　　之綱要儀禮乃禮之節目也賈氏又謂周禮</span><br/>
<span class='tline' id='l24' data-llen='479:502'>　　　　為末儀禮為本者周禮乃經世宰物之宜儀</span><br/>
<span class='tline' id='l25' data-llen='502:528'><a onclick="displayPageImage('KR1d0087', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='528:543'>　　　　禮乃敦行實踐之事也</span><br/>
<span class='tline' id='l27' data-llen='543:566'>韓氏愈曰予嘗苦儀禮難讀又其行于今者葢寡沿襲</span><br/>
<span class='tline' id='l28' data-llen='566:589'>不同復之無由考于今誠無所用之然文王周公之法</span><br/>
<span class='tline' id='l29' data-llen='589:612'>制粗在于是孔子曰吾従周謂其文章之盛也古書之</span><br/>
<span class='tline' id='l30' data-llen='612:635'>存者希矣百氏雜家尚有可取況聖人之制度耶于是</span><br/>
<span class='tline' id='l31' data-llen='635:658'>掇其大要竒辭奥㫖著于篇學者可觀焉惜乎吾不及</span><br/>
<span class='tline' id='l32' data-llen='658:673'>其時揖譲進退于其閒嗚呼盛哉</span><br/>
<span class='tline' id='l33' data-llen='673:696'>程子曰有麟趾闗雎之意然後能行周官之法度　問</span><br/>
<span class='tline' id='l34' data-llen='696:722'><a onclick="displayPageImage('KR1d0087', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='722:745'>周禮有訛缺否程子曰甚多周公致治之大法亦在其</span><br/>
<span class='tline' id='l36' data-llen='745:768'>中須知道者觀之可決是非也　禮記中有聖人格言</span><br/>
<span class='tline' id='l37' data-llen='768:791'>亦有俗儒乖謬之説乖謬之説本不能混格言只為學</span><br/>
<span class='tline' id='l38' data-llen='791:814'>者不能辨别如珠玉之在泥沙耳聖人文章自然與學</span><br/>
<span class='tline' id='l39' data-llen='814:837'>為文者不同譬之化工生物剪裁繪畫雖似相類終不</span><br/>
<span class='tline' id='l40' data-llen='837:860'>若化工所生者自有一般生意　禮記儒行經解極害</span><br/>
<span class='tline' id='l41' data-llen='860:883'>義理又曰儒行之篇如後世遊説之士所為誇大之説</span><br/>
<span class='tline' id='l42' data-llen='883:906'>觀孔子平日語言有如是者否　禮記除中庸大學唯</span><br/>
<span class='tline' id='l43' data-llen='906:932'><a onclick="displayPageImage('KR1d0087', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='932:955'>樂記為最近道學者深思自得之表記亦近道其言正</span><br/>
<span class='tline' id='l45' data-llen='955:978'>張子曰周禮是的當之書然其閒必有末世増入者如</span><br/>
<span class='tline' id='l46' data-llen='978:1001'>盟詛之類必非周公之意葢盟詛起于王法不行人無</span><br/>
<span class='tline' id='l47' data-llen='1001:1024'>所取直故要之于神所謂國将亡聴于神也　天官之</span><br/>
<span class='tline' id='l48' data-llen='1024:1047'>職須襟懐洪大看得葢其規模至大若此心欲事事上</span><br/>
<span class='tline' id='l49' data-llen='1047:1070'>致曲窮究凑合此心如是之大必不能得也　周禮唯</span><br/>
<span class='tline' id='l50' data-llen='1070:1093'>太宰之職難看葢無許大心胸包羅記得此復忘彼其</span><br/>
<span class='tline' id='l51' data-llen='1093:1116'>混混天下之事當如捕龍蛇搏虎豹用心力看方可其</span><br/>
<span class='tline' id='l52' data-llen='1116:1142'><a onclick="displayPageImage('KR1d0087', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1142:1154'>他五官便易看止一職也</span><br/>
<span class='tline' id='l54' data-llen='1154:1177'>周氏諝曰禮經之殘缺久矣世之所傳曰周禮曰儀禮</span><br/>
<span class='tline' id='l55' data-llen='1177:1200'>曰禮記其間獨周禮為太平之成法儀禮者又次之禮</span><br/>
<span class='tline' id='l56' data-llen='1200:1223'>記者雜記先王之法而尚多漢儒附㑹之疵此學者所</span><br/>
<span class='tline' id='l57' data-llen='1223:1228'>宜精擇</span><br/>
<span class='tline' id='l58' data-llen='1228:1251'>吕氏大臨曰冠昏射鄉燕聘天下之達禮也儀禮所載</span><br/>
<span class='tline' id='l59' data-llen='1251:1274'>謂之禮者禮之經也禮記所載謂之義者訓其經之義</span><br/>
<span class='tline' id='l60' data-llen='1274:1297'>耳　周禮直欲使無一物不得其所故其書無一言而</span><br/>
<span class='tline' id='l61' data-llen='1297:1323'><a onclick="displayPageImage('KR1d0087', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1323:1327'>非仁</span><br/>
<span class='tline' id='l63' data-llen='1327:1350'>晁氏公武曰西漢諸儒得古文禮凡五十六篇髙堂生</span><br/>
<span class='tline' id='l64' data-llen='1350:1372'>𫝊士禮十七篇為儀禮䘮服𫝊一卷子夏所為</span><br/>
<span class='tline' id='l65' data-llen='1372:1393'>楊氏時曰周官之書先王經世之務也不可不講</span><br/>
<span class='tline' id='l66' data-llen='1393:1416'>朱子曰周禮周公遺典也胡氏父子以為王莽令劉歆</span><br/>
<span class='tline' id='l67' data-llen='1416:1439'>撰此恐不然　周禮乃周家盛時聖賢制作之書　周</span><br/>
<span class='tline' id='l68' data-llen='1439:1462'>禮一書周公所以立下許多條貫皆是従廣大心中流</span><br/>
<span class='tline' id='l69' data-llen='1462:1485'>出　周官徧布精宻乃周公運用天理熟爛之書　説</span><br/>
<span class='tline' id='l70' data-llen='1485:1511'><a onclick="displayPageImage('KR1d0087', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1511:1534'>制度之書唯周禮儀禮可信禮記便不可深信周禮畢</span><br/>
<span class='tline' id='l72' data-llen='1534:1557'>竟出于一家謂是周公親筆做成固不可然大綱却是</span><br/>
<span class='tline' id='l73' data-llen='1557:1580'>周公意思　天官之職是總五官者若其心不大如何</span><br/>
<span class='tline' id='l74' data-llen='1580:1603'>包得許多事且冢宰内自王之飲食衣服外至五官庶</span><br/>
<span class='tline' id='l75' data-llen='1603:1626'>事自大至小自本至末千頭萬緒若不是大其心者區</span><br/>
<span class='tline' id='l76' data-llen='1626:1649'>處應副事到面前便且區處不下況于先事措寘思患</span><br/>
<span class='tline' id='l77' data-llen='1649:1672'>預防是著多少精神所以記得此復忘彼佛氏只合下</span><br/>
<span class='tline' id='l78' data-llen='1672:1695'>將那心頓下無用處纔動步便疎脱所以吾儒貴窮理</span><br/>
<span class='tline' id='l79' data-llen='1695:1721'><a onclick="displayPageImage('KR1d0087', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1721:1744'>致知便須事事物物理㑹過　五峰以周禮為非周公</span><br/>
<span class='tline' id='l81' data-llen='1744:1767'>致太平之書謂如天官冢宰却管甚官閫之事其意只</span><br/>
<span class='tline' id='l82' data-llen='1767:1790'>是見後世宰相請託宫閫交結近習以為不可殊不知</span><br/>
<span class='tline' id='l83' data-llen='1790:1813'>此正人君治國平天下之本豈可以後世之弊而併廢</span><br/>
<span class='tline' id='l84' data-llen='1813:1836'>聖人之良法美意哉又如王后不當交通外朝之説他</span><br/>
<span class='tline' id='l85' data-llen='1836:1859'>亦是懲後世弊要知儀禮中亦分明自載此理在至若</span><br/>
<span class='tline' id='l86' data-llen='1859:1882'>女祝掌凡内禱祠祈禳之事使後世有此官則巫蠱之</span><br/>
<span class='tline' id='l87' data-llen='1882:1905'>事安従有哉　比閭族黨之法正周公建太平之基本</span><br/>
<span class='tline' id='l88' data-llen='1905:1931'><a onclick="displayPageImage('KR1d0087', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1931:1954'>但這箇一如棊盤相似枰布定後棊子方有放處舊嘗</span><br/>
<span class='tline' id='l90' data-llen='1954:1977'>妄意此書大綱是要人主正心脩身齊家治國平天下</span><br/>
<span class='tline' id='l91' data-llen='1977:2000'>使天下之民無不被其澤又推而至于鳥獸草木無一</span><br/>
<span class='tline' id='l92' data-llen='2000:2023'>不得其所而已不如是不足以謂之裁成輔相參賛天</span><br/>
<span class='tline' id='l93' data-llen='2023:2046'>地耳　周禮一書好廣大精宻周家法度在裏許　儀</span><br/>
<span class='tline' id='l94' data-llen='2046:2070'>禮禮之根本而禮記乃其枝葉　儀禮經也禮記𫝊也</span><br/>
<span class='tline' id='l95' data-llen='2070:2093'>且如儀禮有冠禮禮記便有冠義儀禮有昏禮禮記便</span><br/>
<span class='tline' id='l96' data-llen='2093:2116'>有昏義以至燕射之類莫不皆然　儀禮載其事禮記</span><br/>
<span class='tline' id='l97' data-llen='2116:2142'><a onclick="displayPageImage('KR1d0087', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2142:2165'>明其理讀禮記不讀儀禮許多理皆無安著處　禮記</span><br/>
<span class='tline' id='l99' data-llen='2165:2189'>只是解儀禮如喪服小記便是解喪服𫝊推之諸篇皆</span><br/>
<span class='tline' id='l100' data-llen='2189:2214'>然　問儀禮𫝊記是誰作曰𫝊是子夏作記是子夏以</span><br/>
<span class='tline' id='l101' data-llen='2214:2237'>後人作　漢河間獻王得古禮五十六篇想必有可觀</span><br/>
<span class='tline' id='l102' data-llen='2237:2261'>但當時君臣閒有所不曉遂至無𫝊故先儒謂聖經不</span><br/>
<span class='tline' id='l103' data-llen='2261:2284'>亡于秦火而壊于漢儒其説亦好　今儀禮多是士禮</span><br/>
<span class='tline' id='l104' data-llen='2284:2307'>天子諸侯喪祭之禮皆不存其中不過有些小朝聘燕</span><br/>
<span class='tline' id='l105' data-llen='2307:2330'>享之禮自漢以來凡天子之禮皆是將士禮來増加為</span><br/>
<span class='tline' id='l106' data-llen='2330:2356'><a onclick="displayPageImage('KR1d0087', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2356:2379'>之漢河間獻王所得禮五十六篇却有天子諸侯之禮</span><br/>
<span class='tline' id='l108' data-llen='2379:2402'>故班固謂愈于推士禮以為天子諸侯之禮者班固作</span><br/>
<span class='tline' id='l109' data-llen='2402:2425'>漢書時此禮猶在不知何代何年失了可惜　儀禮不</span><br/>
<span class='tline' id='l110' data-llen='2425:2448'>是古人預作一書如此初間只以義起漸漸相襲行得</span><br/>
<span class='tline' id='l111' data-llen='2448:2471'>好至于情文極細宻極周緻處聖人見此意思好故録</span><br/>
<span class='tline' id='l112' data-llen='2471:2494'>成書只看古人君臣之際如君臨臣喪坐撫當心要絰</span><br/>
<span class='tline' id='l113' data-llen='2494:2517'>而踊今日之事至于死生之際恝然不相闗不啻如路</span><br/>
<span class='tline' id='l114' data-llen='2517:2541'>人恩義安在　儀禮舊與六經三𫝊並行至王介甫始</span><br/>
<span class='tline' id='l115' data-llen='2541:2567'><a onclick="displayPageImage('KR1d0087', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2567:2590'>罷去其後雖復春秋而儀禮卒廢今士人讀禮記而不</span><br/>
<span class='tline' id='l117' data-llen='2590:2613'>讀儀禮故不能見本末　世謂禮記為漢儒作非也漢</span><br/>
<span class='tline' id='l118' data-llen='2613:2636'>儒最純者莫如董仲舒仲舒之文最純者莫如三策曷</span><br/>
<span class='tline' id='l119' data-llen='2636:2659'>嘗有禮記中語乎如樂記所謂天髙地下萬物散殊而</span><br/>
<span class='tline' id='l120' data-llen='2659:2682'>禮制行矣流而不息合同而化而樂興焉仲舒安能到</span><br/>
<span class='tline' id='l121' data-llen='2682:2705'>此　禮有經有變經者常也變者常之變也先儒以曲</span><br/>
<span class='tline' id='l122' data-llen='2705:2728'>禮為變禮葢曲者委曲之義故以為變禮然毋不敬安</span><br/>
<span class='tline' id='l123' data-llen='2728:2751'>定辭安民哉此三語謂之變可乎先儒以儀禮為經禮</span><br/>
<span class='tline' id='l124' data-llen='2751:2777'><a onclick="displayPageImage('KR1d0087', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2777:2800'>然其中亦自有變又不可一律觀也　問孔子何以問</span><br/>
<span class='tline' id='l126' data-llen='2800:2823'>禮于老耼曰始疑有兩老耼後思之老子曾為柱下史</span><br/>
<span class='tline' id='l127' data-llen='2823:2846'>故知禮之節文所以孔子問之耼雖知禮然其意以為</span><br/>
<span class='tline' id='l128' data-llen='2846:2869'>不必盡行行之反以多事故欲絶滅之禮運所謂謀用</span><br/>
<span class='tline' id='l129' data-llen='2869:2892'>是作而兵由此起等語亦有此意　漢志諸記自一百</span><br/>
<span class='tline' id='l130' data-llen='2892:2915'>三十一篇以下與經文本不相雜疑今亦多見于本篇</span><br/>
<span class='tline' id='l131' data-llen='2915:2938'>後記及二戴之記孔子家語等書特不可考其所自耳</span><br/>
<span class='tline' id='l132' data-llen='2938:2961'>陳君舉周禮説周制三公位冢宰則冢宰與王坐而論</span><br/>
<span class='tline' id='l133' data-llen='2961:2987'><a onclick="displayPageImage('KR1d0087', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2987:3010'>道者也今攷其屬小宰掌外治凡與王左右親習之官</span><br/>
<span class='tline' id='l135' data-llen='3010:3035'>𨽻焉内宰掌内治凡與后左右親習之官𨽻焉而他無</span><br/>
<span class='tline' id='l136' data-llen='3035:3058'>職業凡若是作格君心四篇其一曰凡饔飱田罟薪蒸</span><br/>
<span class='tline' id='l137' data-llen='3058:3081'>之事醫藥之事酒漿之事幄帟次舎之事甚卑冗也甚</span><br/>
<span class='tline' id='l138' data-llen='3081:3104'>煩縟也必用命士必皆命于冢宰若王有師田之事則</span><br/>
<span class='tline' id='l139' data-llen='3104:3127'>大僕而下凡僕馭之官有祭祀之事則大祝而下凡巫</span><br/>
<span class='tline' id='l140' data-llen='3127:3150'>祝之官有燕樂之事則大師而下凡聲樂之官其用命</span><br/>
<span class='tline' id='l141' data-llen='3150:3173'>士每官多至四十人往往皆大夫長之而屬于卿若夫</span><br/>
<span class='tline' id='l142' data-llen='3173:3199'><a onclick="displayPageImage('KR1d0087', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3199:3222'>宿衞非宫中之羣吏則宫伯之士庶子所謂執矛戈立</span><br/>
<span class='tline' id='l144' data-llen='3222:3245'>階戺皆冕衣裳者非若後世但以兵衞也昔周公作立</span><br/>
<span class='tline' id='l145' data-llen='3245:3268'>政大抵汲汲于用賢而以虎賁綴衣趣馬攜僕列諸左</span><br/>
<span class='tline' id='l146' data-llen='3268:3291'>右常伯三事之下常伯三事皆大臣也名位尊矣視趣</span><br/>
<span class='tline' id='l147' data-llen='3291:3314'>馬綴衣至不等而周公一槩言之何也葢以大臣進見</span><br/>
<span class='tline' id='l148' data-llen='3314:3337'>有節敷奏有常而朝夕與王燕者則斯人也必以士為</span><br/>
<span class='tline' id='l149' data-llen='3337:3360'>之則必公卿所自簡除所自考課苟非命士則簡除考</span><br/>
<span class='tline' id='l150' data-llen='3360:3384'>課不出于朝廷其進雜而羣枉至矣是故分𨽻于六卿</span><br/>
<span class='tline' id='l151' data-llen='3384:3410'><a onclick="displayPageImage('KR1d0087', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3410:3433'>而冢宰之治特詳書曰昔在文武侍御僕従罔非正人</span><br/>
<span class='tline' id='l153' data-llen='3433:3456'>以旦夕承弼厥辟由此其選也方周公之敎世子也魯</span><br/>
<span class='tline' id='l154' data-llen='3456:3479'>公之子伯禽衞康叔之子牟齊太公之子伋俱事成王</span><br/>
<span class='tline' id='l155' data-llen='3479:3502'>伯禽牟伋葢宿衞國子也他日能為顯諸侯而成王與</span><br/>
<span class='tline' id='l156' data-llen='3502:3525'>之處則相觀而善之益多其後詩人刺皇父曰皇父卿</span><br/>
<span class='tline' id='l157' data-llen='3525:3548'>士家伯維宰仲允膳夫蹶維趣馬艶妻煽方處以是數</span><br/>
<span class='tline' id='l158' data-llen='3548:3571'>人者皆相従于女謁者也由此觀之王之所與燕私得</span><br/>
<span class='tline' id='l159' data-llen='3571:3594'>其人則太子見徳而成王為賢君不得其人則女謁行</span><br/>
<span class='tline' id='l160' data-llen='3594:3620'><a onclick="displayPageImage('KR1d0087', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3620:3643'>而褒姒之禍作自后世子賢否繫焉而周之興亡従之</span><br/>
<span class='tline' id='l162' data-llen='3643:3666'>如之何其不謹乎　其二曰庖事酒事衣裘之事惟王</span><br/>
<span class='tline' id='l163' data-llen='3666:3689'>及后有司不敢㑹既不㑹矣而必領于大臣何也彼賤</span><br/>
<span class='tline' id='l164' data-llen='3689:3712'>有司誠不宜以苛細推校至尊唯大臣以道佐人主獨</span><br/>
<span class='tline' id='l165' data-llen='3712:3735'>得與人主可否相是非是故領之夫富有四海而一人</span><br/>
<span class='tline' id='l166' data-llen='3735:3758'>之奉就使無節嵗費幾何方且嘉與大臣以自防檢庶</span><br/>
<span class='tline' id='l167' data-llen='3758:3781'>幾過差不中九式之度雖有司不敢議而大臣盡規所</span><br/>
<span class='tline' id='l168' data-llen='3781:3804'>以資啟沃成敬畏也　其三曰嘗讀闗雎知三代而上</span><br/>
<span class='tline' id='l169' data-llen='3804:3831'><a onclick="displayPageImage('KR1d0087', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3831:3854'>后妃極天下之選矣后妃母儀天下常若欿然有不足</span><br/>
<span class='tline' id='l171' data-llen='3854:3877'>配至尊之意當是時夫人嬪若干人世媍若干人女御</span><br/>
<span class='tline' id='l172' data-llen='3877:3900'>若干人各以其職奉上所以共賓祭蕃子孫之官備矣</span><br/>
<span class='tline' id='l173' data-llen='3900:3923'>后方惻然遐想幽深側陋之閒尚有遺賢宜配君子求</span><br/>
<span class='tline' id='l174' data-llen='3923:3946'>而不可得則中夜不寐展轉歎息庶幾得之吾當推琴</span><br/>
<span class='tline' id='l175' data-llen='3946:3969'>瑟鐘鼓之奉與之偕樂而後慊后徳如此則宫掖之政</span><br/>
<span class='tline' id='l176' data-llen='3969:3992'>一以聴后之所為奚不可者乎迺内小臣而下凡閹官</span><br/>
<span class='tline' id='l177' data-llen='3992:4015'>九嬪而下凡媍官下至于女奴曉祝者曉書者曉裁縫</span><br/>
<span class='tline' id='l178' data-llen='4015:4042'><a onclick="displayPageImage('KR1d0087', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4042:4065'>者必屬之大臣則夫員數之増損職掌之廢寘禄秩之</span><br/>
<span class='tline' id='l180' data-llen='4065:4088'>多寡賜予之疏數皆禀命于朝廷而后不與且使内宰</span><br/>
<span class='tline' id='l181' data-llen='4088:4111'>得以稽其功緒而賞罰其勤惰苟違有司之禁雖天子</span><br/>
<span class='tline' id='l182' data-llen='4111:4134'>不得自以為恩是故私謁不行而内政舉古之所謂正</span><br/>
<span class='tline' id='l183' data-llen='4134:4157'>家者葢如此而非屑屑然也令出房闥而方較是非于</span><br/>
<span class='tline' id='l184' data-llen='4157:4180'>侵紊之後争予奪于縦弛之餘抑末矣漢太尉楊秉糾</span><br/>
<span class='tline' id='l185' data-llen='4180:4203'>中常侍而尚書詰以三公統外安得越奏近官葢内治</span><br/>
<span class='tline' id='l186' data-llen='4203:4226'>不聴于公卿久矣無怪乎後世之多亂也歟　其四曰</span><br/>
<span class='tline' id='l187' data-llen='4226:4253'><a onclick="displayPageImage('KR1d0087', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4253:4276'>周之學政不别言王世子而嫁子于諸侯無王姬之法</span><br/>
<span class='tline' id='l189' data-llen='4276:4299'>葢天子之元子庶子命士與公卿大夫之子共齒于學</span><br/>
<span class='tline' id='l190' data-llen='4299:4322'>王姬之車服雖不繫其夫而其肅雝之詩曰齊侯之子</span><br/>
<span class='tline' id='l191' data-llen='4322:4345'>平王之孫則従夫之序也夫惟王與后自牧甚卑則以</span><br/>
<span class='tline' id='l192' data-llen='4345:4368'>能下人為家法夫唯能下人而後能長有天下自秦人</span><br/>
<span class='tline' id='l193' data-llen='4368:4387'>尊君卑臣之令行無惑乎後世之疑周禮也</span><br/>
<span class='tline' id='l194' data-llen='4387:4410'>馬氏廷鸞曰儀禮為書于竒辭奥㫖中有精義妙道焉</span><br/>
<span class='tline' id='l195' data-llen='4410:4433'>于纎悉曲折中有明辨等級焉不惟欲人之善其生且</span><br/>
<span class='tline' id='l196' data-llen='4433:4460'><a onclick="displayPageImage('KR1d0087', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4460:4483'>欲人之善其死不惟致嚴于冠昏朝聘鄉射而尤致嚴</span><br/>
<span class='tline' id='l198' data-llen='4483:4506'>于喪祭後世徒以其推士禮而達之天子以為殘闕不</span><br/>
<span class='tline' id='l199' data-llen='4506:4529'>可考之書徐而觀之一士也天子之士與諸侯之士不</span><br/>
<span class='tline' id='l200' data-llen='4529:4552'>同上大夫與下大夫不同等而上之固有可得而詳者</span><br/>
<span class='tline' id='l201' data-llen='4552:4555'>矣</span><br/>
<span class='tline' id='l202' data-llen='4555:4579'>熊氏朋來曰儀禮是經禮記是𫝊儒者恒言之以冠義</span><br/>
<span class='tline' id='l203' data-llen='4579:4602'>昏義鄉飲酒義射義燕義聘義與儀禮士冠士昏鄉飲</span><br/>
<span class='tline' id='l204' data-llen='4602:4626'>酒射燕聘之禮相為經𫝊也劉氏又補士相見公食大</span><br/>
<span class='tline' id='l205' data-llen='4626:4653'><a onclick="displayPageImage('KR1d0087', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4653:4677'>夫二義以為二經之𫝊及讀儀禮則士冠禮自記冠義</span><br/>
<span class='tline' id='l207' data-llen='4677:4700'>以後即冠禮之記矣士昏禮自記士昏禮凡行事以後</span><br/>
<span class='tline' id='l208' data-llen='4700:4723'>即昏禮之記矣鄉飲酒自記鄉朝服而謀賓介以後即</span><br/>
<span class='tline' id='l209' data-llen='4723:4746'>鄉飲之記矣鄉射禮自記大夫與則公士為賓以後即</span><br/>
<span class='tline' id='l210' data-llen='4746:4769'>鄉射之記矣燕禮自記燕朝服于寝以後即燕禮之記</span><br/>
<span class='tline' id='l211' data-llen='4769:4792'>矣聘禮自記久無事則聘焉以後即聘禮之記矣公食</span><br/>
<span class='tline' id='l212' data-llen='4792:4815'>大夫禮自記不宿戒以後即公食大夫之記矣覲禮自</span><br/>
<span class='tline' id='l213' data-llen='4815:4838'>記几俟于柬廂以後即覲禮之記矣士虞禮自記虞沐</span><br/>
<span class='tline' id='l214' data-llen='4838:4865'><a onclick="displayPageImage('KR1d0087', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4865:4888'>浴不櫛以後即士虞禮之記矣特牲饋食禮自記特牲</span><br/>
<span class='tline' id='l216' data-llen='4888:4911'>以後即特牲之記矣士喪禮則士處通寝以後附在既</span><br/>
<span class='tline' id='l217' data-llen='4911:4934'>夕者即士喪禮之記矣既夕禮則啟之昕以後即既夕</span><br/>
<span class='tline' id='l218' data-llen='4934:4957'>之記矣漢儒稱既夕禮即士喪禮下篇故二記合為一</span><br/>
<span class='tline' id='l219' data-llen='4957:4981'>也喪服一篇每章有子夏作𫝊而記公子為其母以後</span><br/>
<span class='tline' id='l220' data-llen='4981:5005'>又别為喪服之記其記文亦有𫝊是子夏以前有此記</span><br/>
<span class='tline' id='l221' data-llen='5005:5028'>矣十七篇唯士相見大射少牢饋食有司徹四篇不言</span><br/>
<span class='tline' id='l222' data-llen='5028:5051'>記其有記者十有三篇然冠禮之記有孔子曰其文與</span><br/>
<span class='tline' id='l223' data-llen='5051:5078'><a onclick="displayPageImage('KR1d0087', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5078:5101'>郊特牲所記冠義正同其餘諸篇唯既夕之説畧見于</span><br/>
<span class='tline' id='l225' data-llen='5101:5131'>喪大記之首章喪服之𫝊與大𫝊中數與<span class='krp-note'>與疑當/作語</span>相似</span><br/>
<span class='tline' id='l226' data-llen='5131:5154'>餘記自與小戴冠昏等六義不同何二戴不以禮經所</span><br/>
<span class='tline' id='l227' data-llen='5154:5178'>有之記文而𫝊之也十三篇之後各有記必出于孔子</span><br/>
<span class='tline' id='l228' data-llen='5178:5201'>之後子夏之前葢孔子定禮而門人記之故子夏為作</span><br/>
<span class='tline' id='l229' data-llen='5201:5226'>喪服𫝊而并其記亦作𫝊焉　聘禮篇末執圭如重入</span><br/>
<span class='tline' id='l230' data-llen='5226:5249'>門鞠躬私覿愉愉等語未知鄉黨用聘禮語抑聘禮用</span><br/>
<span class='tline' id='l231' data-llen='5249:5273'>鄉黨語大抵禮經多出于七十二子之徒所𫝊案朱子</span><br/>
<span class='tline' id='l232' data-llen='5273:5300'><a onclick="displayPageImage('KR1d0087', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5300:5323'>鄉黨集註用晁氏曰定公九年孔子仕魯至十三年適</span><br/>
<span class='tline' id='l234' data-llen='5323:5346'>齊其間無朝聘之事疑使擯執圭二條但孔子嘗言其</span><br/>
<span class='tline' id='l235' data-llen='5346:5369'>禮如此又引蘇氏曰孔氏遺書雜記曲禮非必孔子事</span><br/>
<span class='tline' id='l236' data-llen='5369:5385'>也見得古儀禮之書聖門因記其語</span><br/>
<span class='tline' id='l237' data-llen='5385:5409'>湛氏若水曰儀禮有有經而無𫝊者矣公食大夫也士</span><br/>
<span class='tline' id='l238' data-llen='5409:5432'>相見也有有傳而無經者矣郊特牲也諸侯釁廟也遷</span><br/>
<span class='tline' id='l239' data-llen='5432:5455'>廟也公符也投壺也有經中之傳者矣凡儀禮之稱曰</span><br/>
<span class='tline' id='l240' data-llen='5455:5480'>記者是也有𫝊中之𫝊者矣玉藻之有深衣也明堂之</span><br/>
<span class='tline' id='l241' data-llen='5480:5507'><a onclick="displayPageImage('KR1d0087', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5507:5513'>有月令也</span><br/>
<span class='tline' id='l243' data-llen='5513:5537'>童氏承叙曰或曰髙堂生所𫝊特士禮耳餘多散佚又</span><br/>
<span class='tline' id='l244' data-llen='5537:5560'>曰古禮于今無所用之雖昌黎亦云然夫禮也者理也</span><br/>
<span class='tline' id='l245' data-llen='5560:5583'>先王以承天之道以治人之情孔子曰殷因于夏禮所</span><br/>
<span class='tline' id='l246' data-llen='5583:5606'>損益可知也周因于殷禮所損益可知也因者其本也</span><br/>
<span class='tline' id='l247' data-llen='5606:5629'>損益者其末也恊諸義而協則先王所未有者可以義</span><br/>
<span class='tline' id='l248' data-llen='5629:5652'>起矣故后蒼有推而致于天子之説然今觀之冠昏相</span><br/>
<span class='tline' id='l249' data-llen='5652:5675'>見士禮也鄉飲鄉射大夫禮也燕射覲聘公食大夫諸</span><br/>
<span class='tline' id='l250' data-llen='5675:5702'><a onclick="displayPageImage('KR1d0087', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5702:5725'>侯禮也士喪既夕士虞特牲饋食諸侯士禮也少牢饋</span><br/>
<span class='tline' id='l252' data-llen='5725:5748'>食有司徹諸侯卿大夫禮也喪服則通于天下顧獨曰</span><br/>
<span class='tline' id='l253' data-llen='5748:5771'>士禮何哉夫禮無本不立無文不行雖夏商之際不能</span><br/>
<span class='tline' id='l254' data-llen='5771:5794'>無文焉至周而備爾孔子曰虞夏之文不勝其質商周</span><br/>
<span class='tline' id='l255' data-llen='5794:5817'>之質不勝其文葢思本也然文之蠧也久矣其在于今</span><br/>
<span class='tline' id='l256' data-llen='5817:5840'>宜無所用至其本固未泯也是故因其文而遡之可知</span><br/>
<span class='tline' id='l257' data-llen='5840:5863'>也因其本而拓之可行也不猶愈于并其文而亡之乎</span><br/>
<span class='tline' id='l258' data-llen='5863:5886'>王氏志長曰六官治教禮政刑事上下四方覆藏宥宻</span><br/>
<span class='tline' id='l259' data-llen='5886:5913'><a onclick="displayPageImage('KR1d0087', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5913:5936'>如天地四方之六合缺一不可大如六鄉六遂六軍小</span><br/>
<span class='tline' id='l261' data-llen='5936:5959'>如六牲皆六官合而後具如六出之花六瓣具而後花</span><br/>
<span class='tline' id='l262' data-llen='5959:5982'>成缺一不可也一職修可以扶顛持危撥亂世而反之</span><br/>
<span class='tline' id='l263' data-llen='5982:6005'>正六職修則天下太和萬物咸若矣　又曰周官物各</span><br/>
<span class='tline' id='l264' data-llen='6005:6028'>付物如天地之化大之曰星垂教河嶽効靈小之草木</span><br/>
<span class='tline' id='l265' data-llen='6028:6051'>之一花一實鳥獸之一羽一毛靡不相對成文非物物</span><br/>
<span class='tline' id='l266' data-llen='6051:6074'>刻而雕也　又曰周禮有必不可復者如后妃夫人與</span><br/>
<span class='tline' id='l267' data-llen='6074:6097'>尸賓獻酬天子與邦君送迎揖譲是也至宫府之為一</span><br/>
<span class='tline' id='l268' data-llen='6097:6124'><a onclick="displayPageImage('KR1d0087', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6124:6147'>體王后世子之動有式法寓兵于農取士以賢選用宦</span><br/>
<span class='tline' id='l270' data-llen='6147:6170'>寺府史胥徒制馭諸侯四夷後世舎此無以為治　又</span><br/>
<span class='tline' id='l271' data-llen='6170:6193'>曰周官中有原兼官不别設官者有其官相聫不得不</span><br/>
<span class='tline' id='l272' data-llen='6193:6216'>兼者有平日不設臨事設之事畢復罷者皆使人以其</span><br/>
<span class='tline' id='l273' data-llen='6216:6239'>所能用人以其餘力故事治而功不妨官設而禄不費</span><br/>
<span class='tline' id='l274' data-llen='6239:6245'>所以善也</span><br/>
<span class='tline' id='l275' data-llen='6245:6268'>徐氏乾學曰文中子亟稱周官以為王道極是也葢夢</span><br/>
<span class='tline' id='l276' data-llen='6268:6291'>寐欲行之唐太宗讀周禮亦歎為真聖作也而漢劉歆</span><br/>
<span class='tline' id='l277' data-llen='6291:6318'><a onclick="displayPageImage('KR1d0087', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6318:6341'>佐王莽頗遵用以更張而敗宋王安石尤主之奉詔上</span><br/>
<span class='tline' id='l279' data-llen='6341:6364'>所撰三經義頒行而自董周官已用新法欲一二追復</span><br/>
<span class='tline' id='l280' data-llen='6364:6387'>而又敗于是人咸為周官諱以為非經程伊川則以為</span><br/>
<span class='tline' id='l281' data-llen='6387:6410'>有闗雎麟趾之意可以行周官之法度不易之言也張</span><br/>
<span class='tline' id='l282' data-llen='6410:6433'>横渠以為天官之職必心量宏大方能讀若不大其心</span><br/>
<span class='tline' id='l283' data-llen='6433:6456'>以體之而欲于事上窮究凑合知其難也朱晦菴曰周</span><br/>
<span class='tline' id='l284' data-llen='6456:6479'>禮乃周公建太平之書皆従廣大心中流出又為孝宗</span><br/>
<span class='tline' id='l285' data-llen='6479:6502'>言周禮天官冢宰一篇乃周公輔相成王垂後世之大</span><br/>
<span class='tline' id='l286' data-llen='6502:6529'><a onclick="displayPageImage('KR1d0087', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6529:6552'>法至為深切欲知三代人主正心誠意之實學騐諸此</span><br/>
<span class='tline' id='l288' data-llen='6552:6575'>葢尊信如此乃武帝嘗作十論七難以排之不立學官</span><br/>
<span class='tline' id='l289' data-llen='6575:6588'>而何休詆為戰國隂謀謬矣</span><br/>
<span class='tline' id='l290' data-llen='6588:6611'>　　　　宗元案十論七難乃林碩作非武帝也此誤</span><br/>
<span class='tline' id='l291' data-llen='6611:6634'>萬氏斯大曰儀禮一書與禮記相為表裏考儀文則儀</span><br/>
<span class='tline' id='l292' data-llen='6634:6657'>禮為備言義理則禮記為精在聖人即吾心之義理而</span><br/>
<span class='tline' id='l293' data-llen='6657:6680'>漸著之為儀文在後人必通達其儀文而後得明其義</span><br/>
<span class='tline' id='l294' data-llen='6680:6702'>理故讀禮記而不知儀禮是無根之木無源之水也</span><br/>
<span class='tline' id='l295' data-llen='6702:6729'><a onclick="displayPageImage('KR1d0087', 'WYG', '007-17a' );" name="007-17a" class="pb">[007-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6729:6748'>　　　　　　　　　　右禮經作述大指</span><br/>
<span class='tline' id='l297' data-llen='6748:6771'>孔氏頴達曰周禮見于經籍其名異者見有七處案孝</span><br/>
<span class='tline' id='l298' data-llen='6771:6794'>經説云經禮三百一也禮器云經禮三百二也中庸云</span><br/>
<span class='tline' id='l299' data-llen='6794:6817'>禮儀三百三也春秋説云禮經三百四也禮説云有正</span><br/>
<span class='tline' id='l300' data-llen='6817:6840'>經三百五也周官外題謂周禮六也漢書藝文志云周</span><br/>
<span class='tline' id='l301' data-llen='6840:6863'>官經六篇七也七者皆云三百故知俱是周官周官三</span><br/>
<span class='tline' id='l302' data-llen='6863:6886'>百六十舉其數而云三百也其儀禮之别亦有七處而</span><br/>
<span class='tline' id='l303' data-llen='6886:6909'>有五名一則孝經説春秋及中庸並云威儀三千二則</span><br/>
<span class='tline' id='l304' data-llen='6909:6936'><a onclick="displayPageImage('KR1d0087', 'WYG', '007-17b' );" name="007-17b" class="pb">[007-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6936:6959'>禮器云曲禮三千三則禮記云動儀三千四則謂為儀</span><br/>
<span class='tline' id='l306' data-llen='6959:6982'>禮五則藝文志謂儀禮為禮古經凡此七處五名稱謂</span><br/>
<span class='tline' id='l307' data-llen='6982:7005'>並承三百之下故知即儀禮也所以三千者其履行周</span><br/>
<span class='tline' id='l308' data-llen='7005:7028'>官五禮之别其事委曲條數繁廣故有三千也非謂篇</span><br/>
<span class='tline' id='l309' data-llen='7028:7051'>有三千但事之殊别有三千條耳或一篇一卷則有數</span><br/>
<span class='tline' id='l310' data-llen='7051:7067'>條之事今行于世者唯十七篇而已</span><br/>
<span class='tline' id='l311' data-llen='7067:7090'>吕氏大臨曰禮器云經禮三百曲禮三千其致一也中</span><br/>
<span class='tline' id='l312' data-llen='7090:7113'>庸云禮儀三百威儀三千然則曲禮者威儀之謂皆禮</span><br/>
<span class='tline' id='l313' data-llen='7113:7140'><a onclick="displayPageImage('KR1d0087', 'WYG', '007-18a' );" name="007-18a" class="pb">[007-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7140:7163'>之細也布帛之有經一成而不可變者也故經禮象之</span><br/>
<span class='tline' id='l315' data-llen='7163:7186'>經禮三百葢若祭祀朝聘燕饗冠昏鄉射喪紀之禮其</span><br/>
<span class='tline' id='l316' data-llen='7186:7209'>節文之不可變者有三百也布帛之有緯其文曲折有</span><br/>
<span class='tline' id='l317' data-llen='7209:7232'>變而不可常者也故曲禮象之曲禮三千葢大小尊卑</span><br/>
<span class='tline' id='l318' data-llen='7232:7255'>親疎長幼並行兼舉屈伸損益之不可常者有三千也</span><br/>
<span class='tline' id='l319' data-llen='7255:7279'>今之所𫝊儀禮者經禮也其篇末稱記者記禮之變節</span><br/>
<span class='tline' id='l320' data-llen='7279:7303'>則曲禮也禮記所載皆孔子門人所𫝊授之書雜取于</span><br/>
<span class='tline' id='l321' data-llen='7303:7317'>遺編㫁簡者皆禮經之變節也</span><br/>
<span class='tline' id='l322' data-llen='7317:7344'><a onclick="displayPageImage('KR1d0087', 'WYG', '007-18b' );" name="007-18b" class="pb">[007-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7344:7367'>葉氏夢得曰經禮三百曲禮三千經禮一而曲禮十經</span><br/>
<span class='tline' id='l324' data-llen='7367:7390'>禮其常猶言制之凡也曲禮其變猶言文之目也故言</span><br/>
<span class='tline' id='l325' data-llen='7390:7413'>禮儀三百威儀三千先王之時皆有書與法藏有司官</span><br/>
<span class='tline' id='l326' data-llen='7413:7436'>掌之士習之有司守之謂之執禮周官太史掌邦之六</span><br/>
<span class='tline' id='l327' data-llen='7436:7459'>典禮居一焉其曰大祭祀與羣執事讀禮書而協事祭</span><br/>
<span class='tline' id='l328' data-llen='7459:7482'>之日執書以次位常大㑹同朝覲以書協禮事將幣之</span><br/>
<span class='tline' id='l329' data-llen='7482:7505'>日執事以詔王小史大祭祀讀禮法或讀之以喻衆或</span><br/>
<span class='tline' id='l330' data-llen='7505:7528'>執之以行事至周衰而二者皆亡唯孔子獨能知之故</span><br/>
<span class='tline' id='l331' data-llen='7528:7555'><a onclick="displayPageImage('KR1d0087', 'WYG', '007-19a' );" name="007-19a" class="pb">[007-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7555:7578'>亦謂之執禮今禮記首載曲禮此非其書與法之正漢</span><br/>
<span class='tline' id='l333' data-llen='7578:7601'>儒雜記其所聞而纂之耳故言曲禮曰以表之如毋放</span><br/>
<span class='tline' id='l334' data-llen='7601:7624'>飯毋流歠孟子亦云則孟子猶及見其畧歟所謂經禮</span><br/>
<span class='tline' id='l335' data-llen='7624:7630'>者無復聞</span><br/>
<span class='tline' id='l336' data-llen='7630:7653'>朱子曰經禮威儀禮器作經禮曲禮而中庸以經禮為</span><br/>
<span class='tline' id='l337' data-llen='7653:7677'>禮儀鄭𤣥等皆曰經禮即周禮三百六十官曲禮即今</span><br/>
<span class='tline' id='l338' data-llen='7677:7700'>儀禮也冠昏吉凶其中事儀三千以其有委曲威儀故</span><br/>
<span class='tline' id='l339' data-llen='7700:7723'>有二名獨臣瓉曰周禮三百特官名耳經禮謂冠昏吉</span><br/>
<span class='tline' id='l340' data-llen='7723:7750'><a onclick="displayPageImage('KR1d0087', 'WYG', '007-19b' );" name="007-19b" class="pb">[007-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7750:7773'>凶葢以儀禮為經禮也而近世葉夢得曰經禮制之凡</span><br/>
<span class='tline' id='l342' data-llen='7773:7796'>也曲禮文之目也先王之世二者葢皆有藏書于有司</span><br/>
<span class='tline' id='l343' data-llen='7796:7819'>祭祀朝覲㑹同則太史執之以蒞事小史讀之以喻衆</span><br/>
<span class='tline' id='l344' data-llen='7819:7842'>而卿大夫受之以教萬民保氏掌之以教國子者亦此</span><br/>
<span class='tline' id='l345' data-llen='7842:7865'>書也愚意禮篇三名禮器為勝諸儒之説瓉葉為長葢</span><br/>
<span class='tline' id='l346' data-llen='7865:7888'>周禮乃制治立法設官分職之書于天下無不該攝禮</span><br/>
<span class='tline' id='l347' data-llen='7888:7912'>典固在其中而非専為禮設也故漢志立其經𫝊之目</span><br/>
<span class='tline' id='l348' data-llen='7912:7935'>但曰周官而不曰周禮自不應指其官目以當禮篇之</span><br/>
<span class='tline' id='l349' data-llen='7935:7962'><a onclick="displayPageImage('KR1d0087', 'WYG', '007-20a' );" name="007-20a" class="pb">[007-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7962:7985'>目又況其中或以一官兼掌衆禮或以數官通行一事</span><br/>
<span class='tline' id='l351' data-llen='7985:8008'>亦難計其官數以充禮篇之數至于儀禮則其中冠昏</span><br/>
<span class='tline' id='l352' data-llen='8008:8031'>喪祭燕射朝聘自為經禮大目亦不容専以曲禮名之</span><br/>
<span class='tline' id='l353' data-llen='8031:8054'>也但曲禮之篇未見于今何書為近而三百三千之數</span><br/>
<span class='tline' id='l354' data-llen='8054:8077'>又將何以充之耳又嘗考之經禮固今之儀禮其存者</span><br/>
<span class='tline' id='l355' data-llen='8077:8100'>十七篇而其逸見于它書者猶有投壺奔喪遷廟釁廟</span><br/>
<span class='tline' id='l356' data-llen='8100:8123'>中霤等篇其不可見者又有古經増多三十九篇而明</span><br/>
<span class='tline' id='l357' data-llen='8123:8146'>堂隂陽王史氏記數十篇及河間獻王所輯禮樂古事</span><br/>
<span class='tline' id='l358' data-llen='8146:8173'><a onclick="displayPageImage('KR1d0087', 'WYG', '007-20b' );" name="007-20b" class="pb">[007-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8173:8196'>多至五百餘篇倘或猶有逸在其間大率且以春官所</span><br/>
<span class='tline' id='l360' data-llen='8196:8219'>頒五禮之目約之則其初固當有三百餘篇無疑矣所</span><br/>
<span class='tline' id='l361' data-llen='8219:8242'>謂曲禮則皆禮之微文小節如今曲禮少儀内則玉藻</span><br/>
<span class='tline' id='l362' data-llen='8242:8265'>弟子職篇所記事親事長起居飲食容貎辭氣之法制</span><br/>
<span class='tline' id='l363' data-llen='8265:8288'>器備物宗廟宫室衣冠車旗之等凡所以行乎經禮之</span><br/>
<span class='tline' id='l364' data-llen='8288:8311'>中者其篇之全數雖不可知然條而析之亦應不下三</span><br/>
<span class='tline' id='l365' data-llen='8311:8334'>千有餘矣若或者専以經禮為常禮曲禮為變禮則如</span><br/>
<span class='tline' id='l366' data-llen='8334:8357'>冠禮之不醴而醮用酒殺牲而有折俎若孤子冠母不</span><br/>
<span class='tline' id='l367' data-llen='8357:8384'><a onclick="displayPageImage('KR1d0087', 'WYG', '007-21a' );" name="007-21a" class="pb">[007-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8384:8407'>在之類皆禮之變而未嘗不在經禮篇中坐如尸立如</span><br/>
<span class='tline' id='l369' data-llen='8407:8430'>齊毋放飯毋流歠之類雖在曲禮之中而不得謂之變</span><br/>
<span class='tline' id='l370' data-llen='8430:8437'>禮其説誤也</span><br/>
<span class='tline' id='l371' data-llen='8437:8460'>王氏應麟曰三禮義宗云儀禮十七篇吉禮三凶禮四</span><br/>
<span class='tline' id='l372' data-llen='8460:8483'>賓禮三嘉禮七軍禮皆亡禮器注曲禮謂今禮也即指</span><br/>
<span class='tline' id='l373' data-llen='8483:8511'>儀禮而儀禮疏云亦名曲禮<span class='krp-note'>晉荀崧/亦云</span>朱文公従漢書臣</span><br/>
<span class='tline' id='l374' data-llen='8511:8534'>瓚註謂儀禮乃經禮也曲禮皆微文小節如今曲禮少</span><br/>
<span class='tline' id='l375' data-llen='8534:8551'>儀内則玉藻弟子職所謂威儀三千也</span><br/>
<span class='tline' id='l376' data-llen='8551:8578'><a onclick="displayPageImage('KR1d0087', 'WYG', '007-21b' );" name="007-21b" class="pb">[007-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8578:8601'>敖氏繼公曰記有之曰禮經三百曲禮三千所謂經禮</span><br/>
<span class='tline' id='l378' data-llen='8601:8624'>即十七篇之類也其數乃至三百者豈其合王朝與侯</span><br/>
<span class='tline' id='l379' data-llen='8624:8647'>國之禮而言之歟若所謂曲禮則又在經禮之外者如</span><br/>
<span class='tline' id='l380' data-llen='8647:8659'>内則少儀所記之類是也</span><br/>
<span class='tline' id='l381' data-llen='8659:8682'>郝氏敬曰夫儀之不可為經猶經之不可為儀也經者</span><br/>
<span class='tline' id='l382' data-llen='8682:8705'>萬世常行儀者隨時損益父子君臣夫婦長幼朋友經</span><br/>
<span class='tline' id='l383' data-llen='8705:8728'>也禮儀三百威儀三千儀也皆以節文斯五者五者三</span><br/>
<span class='tline' id='l384' data-llen='8728:8742'>代相因而儀者所損益可知也</span><br/>
<span class='tline' id='l385' data-llen='8742:8769'><a onclick="displayPageImage('KR1d0087', 'WYG', '007-22a' );" name="007-22a" class="pb">[007-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8769:8792'>姜氏兆錫曰三千之數若以篇數求之恐其數或無以</span><br/>
<span class='tline' id='l387' data-llen='8792:8815'>充或者以為經禮是禮之大條件曲禮是其中之小條</span><br/>
<span class='tline' id='l388' data-llen='8815:8838'>件曲禮與經禮非是劃然兩項曲禮即在經禮之中其</span><br/>
<span class='tline' id='l389' data-llen='8838:8861'>分二名只是一綱一目猶大學所謂三綱領八條目但</span><br/>
<span class='tline' id='l390' data-llen='8861:8884'>不得専以變禮當之耳且如儀禮今存十七篇是經禮</span><br/>
<span class='tline' id='l391' data-llen='8884:8907'>其中之威儀條件却有許多便是曲禮惟經禮是綱領</span><br/>
<span class='tline' id='l392' data-llen='8907:8930'>藏得這許多故經禮每禮自為一篇而曲禮亦在其中</span><br/>
<span class='tline' id='l393' data-llen='8930:8933'>也</span><br/>
<span class='tline' id='l394' data-llen='8933:8960'><a onclick="displayPageImage('KR1d0087', 'WYG', '007-22b' );" name="007-22b" class="pb">[007-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8960:8979'>　　　　　　　　　　右經禮威儀之别</span><br/>
<span class='tline' id='l396' data-llen='8979:8982'>　</span><br/>
<span class='tline' id='l397' data-llen='8982:8985'>　</span><br/>
<span class='tline' id='l398' data-llen='8985:8988'>　</span><br/>
<span class='tline' id='l399' data-llen='8988:8991'>　</span><br/>
<span class='tline' id='l400' data-llen='8991:8994'>　</span><br/>
<span class='tline' id='l401' data-llen='8994:8997'>　</span><br/>
<span class='tline' id='l402' data-llen='8997:9008'>　五禮通考卷首第一</span><br/>
</p>
<p><br/>
</p>
  </div>
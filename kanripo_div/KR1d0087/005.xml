<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0087', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:191'>　　五禮通考自序</span><br/>
<span class='tline' id='l9' data-llen='191:214'>　　蕙田性拙鈍少讀書不敢為詞章淹博之學塾師</span><br/>
<span class='tline' id='l10' data-llen='214:237'>　　授之經循行數墨恐恐然若失也嵗甲辰年甫逾</span><br/>
<span class='tline' id='l11' data-llen='237:260'>　　冠偕同邑蔡學正宸錫吴主事大年學士尊彛兄</span><br/>
<span class='tline' id='l12' data-llen='260:283'>　　弟為讀經之會相與謂三禮自秦漢諸儒抱殘守</span><br/>
<span class='tline' id='l13' data-llen='283:306'>　　闕註疏雜入䜟緯轇輵紛紜宋史載子朱子當日</span><br/>
<span class='tline' id='l14' data-llen='306:329'>　　嘗欲取儀禮周官二戴記為本編次朝廷公卿大</span><br/>
<span class='tline' id='l15' data-llen='329:352'>　　夫士民之禮盡取漢唐以下諸儒之説考訂辨正</span><br/>
<span class='tline' id='l16' data-llen='352:378'><a onclick="displayPageImage('KR1d0087', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='378:401'>　　以為當代之典今觀所著經傳通解繼以黄勉齋</span><br/>
<span class='tline' id='l18' data-llen='401:424'>　　楊信齋兩先生修述究未足為完書是以三禮疑</span><br/>
<span class='tline' id='l19' data-llen='424:447'>　　義至今猶蔀迺於禮經之文如郊祀明堂宗廟禘</span><br/>
<span class='tline' id='l20' data-llen='447:470'>　　嘗饗宴朝㑹冠昏賓祭宫室衣服器用等先之以</span><br/>
<span class='tline' id='l21' data-llen='470:493'>　　經文之互見錯出足相印証者繼之以註疏諸儒</span><br/>
<span class='tline' id='l22' data-llen='493:516'>　　之牴牾訾議者又益以唐宋以來専門名家之考</span><br/>
<span class='tline' id='l23' data-llen='516:539'>　　論發明者每一事一義輒集百氏之説而諦審之</span><br/>
<span class='tline' id='l24' data-llen='539:562'>　　審之久思之深往往如入山得逕榛蕪豁然又如</span><br/>
<span class='tline' id='l25' data-llen='562:588'><a onclick="displayPageImage('KR1d0087', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='588:611'>　　掘井逢源溢然自出然猶未敢自信也半月一㑹</span><br/>
<span class='tline' id='l27' data-llen='611:634'>　　問者難者辨者答者迴旋反覆務期惬諸已信諸</span><br/>
<span class='tline' id='l28' data-llen='634:657'>　　人而後乃筆之箋釋存之考辨如是者十有餘年</span><br/>
<span class='tline' id='l29' data-llen='657:675'>　　而裒然漸有成帙矣丙辰通籍供奉</span><br/>
<span class='tline' id='l30' data-llen='675:690'>　内廷見聞所及時加釐正乙丑</span><br/>
<span class='tline' id='l31' data-llen='690:697'>簡佐秩宗奉</span><br/>
<span class='tline' id='l32' data-llen='697:710'>命校閱禮書時方纂修㑹典</span><br/>
<span class='tline' id='l33' data-llen='710:733'>天子以聖人之徳制作禮樂百度聿新蕙田職業攸司</span><br/>
<span class='tline' id='l34' data-llen='733:759'><a onclick="displayPageImage('KR1d0087', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='759:782'>　　源流沿革不敢不益深考究丁卯戊辰治喪在籍</span><br/>
<span class='tline' id='l36' data-llen='782:805'>　　杜門讀禮見崑山徐健菴先生通考規模義例具</span><br/>
<span class='tline' id='l37' data-llen='805:828'>　　得朱子本意惟吉嘉賓軍四禮尚屬闕如惜宸錫</span><br/>
<span class='tline' id='l38' data-llen='828:851'>　　大年相繼徂謝乃與學士吴君尊彝陳舊篋置抄</span><br/>
<span class='tline' id='l39' data-llen='851:874'>　　胥發凡起例一依徐氏之本並取向所考定者分</span><br/>
<span class='tline' id='l40' data-llen='874:897'>　　類排輯補所未及服闋後再任容臺徧覽典章日</span><br/>
<span class='tline' id='l41' data-llen='897:920'>　　以増廣適同學桐山宜田領軍見而好之且許同</span><br/>
<span class='tline' id='l42' data-llen='920:943'>　　訂宜田受其世父望溪先生家學夙精三禮郵籖</span><br/>
<span class='tline' id='l43' data-llen='943:969'><a onclick="displayPageImage('KR1d0087', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='969:992'>　　往來多所啟發并促早為卒業施之剞氏以諗同</span><br/>
<span class='tline' id='l45' data-llen='992:1015'>　　志徳水盧君抱孫元和宋君慤庭従而和之戊寅</span><br/>
<span class='tline' id='l46' data-llen='1015:1038'>　　移長司寇兼攝司空事繁少暇嘉定錢宫允曉徵</span><br/>
<span class='tline' id='l47' data-llen='1038:1061'>　　實㐮參校之役辛巳冬爰始竣事凡為門類七十</span><br/>
<span class='tline' id='l48' data-llen='1061:1084'>　　有五為卷二百六十有二自甲辰至是閲寒暑三</span><br/>
<span class='tline' id='l49' data-llen='1084:1107'>　　十有八而年亦已六十矣顧以蕙田之謭陋遭遇</span><br/>
<span class='tline' id='l50' data-llen='1107:1130'>聖明復理舊業以期無瘝厥職而已至于朱子之規模</span><br/>
<span class='tline' id='l51' data-llen='1130:1152'>　　遺意未知果有合焉否也是為序金匱秦蕙田</span><br/>
</p>
<p><br/>
</p>
  </div>
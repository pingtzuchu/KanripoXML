<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0087', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:188'>　　　凡例</span><br/>
<span class='tline' id='l9' data-llen='188:211'>　一五禮之名肇自虞書五禮之目著于周官大宗伯</span><br/>
<span class='tline' id='l10' data-llen='211:234'>　　曰吉凶軍賓嘉小宗伯掌五禮之禁令與其用等</span><br/>
<span class='tline' id='l11' data-llen='234:257'>　　孔子曰周監于二代郁郁乎文哉吾従周所以經</span><br/>
<span class='tline' id='l12' data-llen='257:280'>　　緯天地宰制萬物大矣至矣自古禮散軼漢儒掇</span><br/>
<span class='tline' id='l13' data-llen='280:303'>　　拾於煨燼之餘其傳於今者惟儀禮十七篇周官</span><br/>
<span class='tline' id='l14' data-llen='303:326'>　　五篇考工記一篇文多殘闕禮記四十九篇刪自</span><br/>
<span class='tline' id='l15' data-llen='326:349'>　　小戴及所存大戴禮間有制度可考而純駁互見</span><br/>
<span class='tline' id='l16' data-llen='349:375'><a onclick="displayPageImage('KR1d0087', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='375:398'>　　附以注疏及魏晉諸家人自為説益用紛岐唐宋</span><br/>
<span class='tline' id='l18' data-llen='398:421'>　　以來惟杜氏佑通典陳氏祥道禮書朱子儀禮經</span><br/>
<span class='tline' id='l19' data-llen='421:444'>　　傳通解馬氏端臨文獻通考言禮頗詳今案通解</span><br/>
<span class='tline' id='l20' data-llen='444:467'>　　所纂王朝邦國諸禮合三禮諸經傳記薈萃補輯</span><br/>
<span class='tline' id='l21' data-llen='467:490'>　　規模精宻第専録註疏亦未及史乗且屬未成之</span><br/>
<span class='tline' id='l22' data-llen='490:514'>　　書禮書詳于名物畧于𫝊註通典通考雖網羅載</span><br/>
<span class='tline' id='l23' data-llen='514:537'>　　籍兼收令典第五禮僅二書門類之一未克窮端</span><br/>
<span class='tline' id='l24' data-llen='537:560'>　　竟委詳説反約宋史禮志載朱子嘗欲取儀禮周</span><br/>
<span class='tline' id='l25' data-llen='560:586'><a onclick="displayPageImage('KR1d0087', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='586:609'>　　官二戴記為本編次朝廷公卿大夫士民之禮盡</span><br/>
<span class='tline' id='l27' data-llen='609:632'>　　取漢晉而下及唐諸儒之説考訂辨正以為當代</span><br/>
<span class='tline' id='l28' data-llen='632:655'>　　之典未及成書至近代崑山徐氏乾學著讀禮通</span><br/>
<span class='tline' id='l29' data-llen='655:679'>　　考一百二十卷古禮則倣經𫝊通解兼採衆説詳</span><br/>
<span class='tline' id='l30' data-llen='679:702'>　　加折衷歴代則一本正史參以通典通考廣為搜</span><br/>
<span class='tline' id='l31' data-llen='702:725'>　　集庶幾朱子遺意所闗經國善俗厥功甚鉅惜乎</span><br/>
<span class='tline' id='l32' data-llen='725:748'>　　吉嘉賓軍四禮屬草未就是書因其體例依通典</span><br/>
<span class='tline' id='l33' data-llen='748:771'>　　五禮次第編輯吉禮如干卷嘉禮如干卷賓禮如</span><br/>
<span class='tline' id='l34' data-llen='771:797'><a onclick="displayPageImage('KR1d0087', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='797:820'>　　干卷軍禮及凶禮之未備者如干卷而通解内之</span><br/>
<span class='tline' id='l36' data-llen='820:843'>　　王朝禮别為條目附于嘉禮合徐書而大宗伯之</span><br/>
<span class='tline' id='l37' data-llen='843:866'>　　五禮古今沿革本末源流異同失得之故咸有考</span><br/>
<span class='tline' id='l38' data-llen='866:871'>　　焉</span><br/>
<span class='tline' id='l39' data-llen='871:894'>　一考制必従其朔法古貴知其意而議禮之家古稱</span><br/>
<span class='tline' id='l40' data-llen='894:918'>　　聚訟權衡審度非可臆決徐本于經文缺畧𫝊注</span><br/>
<span class='tline' id='l41' data-llen='918:941'>　　糾紛之處必詳悉考訂定厥指歸兹特兼收異説</span><br/>
<span class='tline' id='l42' data-llen='941:964'>　　并先儒辨論附于各條之後以備參稽或並存闕</span><br/>
<span class='tline' id='l43' data-llen='964:990'><a onclick="displayPageImage('KR1d0087', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='990:1004'>　　疑於治經之學不無補禆</span><br/>
<span class='tline' id='l45' data-llen='1004:1027'>　一杜氏馬氏所載歴代史事大概専據志書而本紀</span><br/>
<span class='tline' id='l46' data-llen='1027:1051'>　　列𫝊不加搜採然史家記事彼此互見且二十二</span><br/>
<span class='tline' id='l47' data-llen='1051:1075'>　　史體例各殊有詳于志而不登紀𫝊者亦有散見</span><br/>
<span class='tline' id='l48' data-llen='1075:1099'>　　紀𫝊而不登于志者舉一廢一不無掛漏又其採</span><br/>
<span class='tline' id='l49' data-llen='1099:1122'>　　輯之法有時全載議論一事而辨析千言有時専</span><br/>
<span class='tline' id='l50' data-llen='1122:1145'>　　提綱領千言而括成一語詳畧不均指歸無據兹</span><br/>
<span class='tline' id='l51' data-llen='1145:1169'>　　特徧採紀𫝊參校志書分次時代詳加考核凡諸</span><br/>
<span class='tline' id='l52' data-llen='1169:1195'><a onclick="displayPageImage('KR1d0087', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1195:1218'>　　議禮之文務使異同並載曲直具存庶幾後之考</span><br/>
<span class='tline' id='l54' data-llen='1218:1229'>　　者得以詳其本末</span><br/>
<span class='tline' id='l55' data-llen='1229:1253'>　一作者謂聖述者謂明聖則經而賢則𫝊漢藝文志</span><br/>
<span class='tline' id='l56' data-llen='1253:1277'>　　言禮者十三家洎及魏晉師𫝊弟受抱殘守闕厥</span><br/>
<span class='tline' id='l57' data-llen='1277:1300'>　　功偉焉至宋元諸大儒出粹義微言元宗統㑹而</span><br/>
<span class='tline' id='l58' data-llen='1300:1324'>　　議禮始有歸宿兹編考訂専以經𫝊為權衡謹緝</span><br/>
<span class='tline' id='l59' data-llen='1324:1336'>　　禮經源流列于首簡</span><br/>
<span class='tline' id='l60' data-llen='1336:1360'>　　一歴代禮典西京賈董昌言未遑制作東都鋭意舉</span><br/>
<span class='tline' id='l61' data-llen='1360:1386'><a onclick="displayPageImage('KR1d0087', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1386:1410'>　　修多雜讖緯魏晉則僅𫝊儀注逮梁天監中五禮</span><br/>
<span class='tline' id='l63' data-llen='1410:1433'>　　始有成書唐開元禮出而五禮之文大備杜氏因</span><br/>
<span class='tline' id='l64' data-llen='1433:1456'>　　之參輯舊聞作為通典馬氏續加増廣纂入通考</span><br/>
<span class='tline' id='l65' data-llen='1456:1479'>　　元明各有集禮及典章㑹典等書班孟堅云王者</span><br/>
<span class='tline' id='l66' data-llen='1479:1502'>　　必因前王之禮順時施宜有所損益夫子亦曰百</span><br/>
<span class='tline' id='l67' data-llen='1502:1514'>　　世可知述禮制因革</span><br/>
<span class='tline' id='l68' data-llen='1514:1537'>　一吉禮為五禮之冠記曰禮有五經莫重于祭唐虞</span><br/>
<span class='tline' id='l69' data-llen='1537:1560'>　　伯夷典三禮周官大宗伯掌天神地祇人鬼之禮</span><br/>
<span class='tline' id='l70' data-llen='1560:1586'><a onclick="displayPageImage('KR1d0087', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1586:1610'>　　第兩郊七廟遺文缺微儀禮所𫝊特牲少牢皆大</span><br/>
<span class='tline' id='l72' data-llen='1610:1633'>　　夫士之祭故漢志有推士禮而致于天子之譏矧</span><br/>
<span class='tline' id='l73' data-llen='1633:1656'>　　䜟緯繁興康成雜入經註辨難滋起如天帝有六</span><br/>
<span class='tline' id='l74' data-llen='1656:1679'>　　地祇為二明堂之五室九室祈榖之建子建寅禘</span><br/>
<span class='tline' id='l75' data-llen='1679:1702'>　　郊不分地社莫别宗廟六祭淆于禘祫分年昭穆</span><br/>
<span class='tline' id='l76' data-llen='1702:1725'>　　祧遷紊于兄弟繼序他如服冕牲牢樂舞器數岐</span><br/>
<span class='tline' id='l77' data-llen='1725:1748'>　　説益紛幾千年間廢興創革往往莫之適従兹編</span><br/>
<span class='tline' id='l78' data-llen='1748:1772'>　　于經𫝊搜集無遺冀以補綴萬一至先儒論説及</span><br/>
<span class='tline' id='l79' data-llen='1772:1798'><a onclick="displayPageImage('KR1d0087', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1798:1821'>　　累朝奏議亦廣為採取較之通典通考詳畧懸殊</span><br/>
<span class='tline' id='l81' data-llen='1821:1833'>　　卷帙亦獨多於他禮</span><br/>
<span class='tline' id='l82' data-llen='1833:1856'>　一大宗伯三禮馬氏通考以郊社宗廟統之三者亦</span><br/>
<span class='tline' id='l83' data-llen='1856:1879'>　　各自為叙然先農先蠶以人鬼而入郊社六宗四</span><br/>
<span class='tline' id='l84' data-llen='1879:1903'>　　類又不能確指為何神經𫝊通解増列百神一項</span><br/>
<span class='tline' id='l85' data-llen='1903:1926'>　　究不如宗伯三禮為統括今但以義類相從未敢</span><br/>
<span class='tline' id='l86' data-llen='1926:1934'>　　强分名目</span><br/>
<span class='tline' id='l87' data-llen='1934:1957'>　一儀禮十七篇依鄭注嘉禮居其七通典従開元禮</span><br/>
<span class='tline' id='l88' data-llen='1957:1983'><a onclick="displayPageImage('KR1d0087', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1983:2006'>　　以大射鄉射屬軍禮宋史仍屬嘉禮夫古者射以</span><br/>
<span class='tline' id='l90' data-llen='2006:2022'>　　觀徳貫革非所尚也今従鄭氏</span><br/>
<span class='tline' id='l91' data-llen='2022:2045'>　一大宗伯以賓禮親邦國是時天下封建故諸侯于</span><br/>
<span class='tline' id='l92' data-llen='2045:2068'>　　天子有朝宗覲遇㑹同問視之禮諸侯鄰國亦相</span><br/>
<span class='tline' id='l93' data-llen='2068:2091'>　　朝聘自罷侯置守無復古儀杜氏通典採摭古今</span><br/>
<span class='tline' id='l94' data-llen='2091:2114'>　　分為四條通志但存三恪二王後一則通考竟全</span><br/>
<span class='tline' id='l95' data-llen='2114:2137'>　　刪去以藩國朝貢附見于朝儀今輯經文天子諸</span><br/>
<span class='tline' id='l96' data-llen='2137:2161'>　　侯覲聘之禮以存古儀録史𫝊藩國朝貢及遣使</span><br/>
<span class='tline' id='l97' data-llen='2161:2187'><a onclick="displayPageImage('KR1d0087', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2187:2208'>　　迎勞諸儀以昭近制而士庶人相見禮終焉</span><br/>
<span class='tline' id='l99' data-llen='2208:2231'>　一儀禮闕軍禮周官大宗伯以軍禮同邦國曰大師</span><br/>
<span class='tline' id='l100' data-llen='2231:2254'>　　大均大田大役大封唐開元禮其儀二十有三通</span><br/>
<span class='tline' id='l101' data-llen='2254:2275'>　　典綜為九條今兼通考之例為類一十有九</span><br/>
<span class='tline' id='l102' data-llen='2275:2298'>　一大宗伯以凶禮哀邦國之憂其禮之别有五論語</span><br/>
<span class='tline' id='l103' data-llen='2298:2321'>　　曰所重民食喪祭喪固凶禮一大端也已詳徐氏</span><br/>
<span class='tline' id='l104' data-llen='2321:2338'>　　讀禮通考兹特以賑禬補其缺云</span><br/>
<span class='tline' id='l105' data-llen='2338:2361'>　一經禮三百周官六職所掌大小戴記所載廣大悉</span><br/>
<span class='tline' id='l106' data-llen='2361:2387'><a onclick="displayPageImage('KR1d0087', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2387:2410'>　　賅通考将田賦選舉學校職官象緯封建輿地王</span><br/>
<span class='tline' id='l108' data-llen='2410:2434'>　　禮各為一門不入五禮而朱子經𫝊通解俱編入</span><br/>
<span class='tline' id='l109' data-llen='2434:2457'>　　王朝禮最為該洽今祖述通解稍變體例附於嘉</span><br/>
<span class='tline' id='l110' data-llen='2457:2476'>　　禮之内易曰嘉㑹足以合禮葢言盛也</span><br/>
<span class='tline' id='l111' data-llen='2476:2500'>　一五禮各門經文之後二十二史紀志列𫝊搜擇頗</span><br/>
<span class='tline' id='l112' data-llen='2500:2523'>　　廣今附通解王朝禮各類經則照五禮條目詳加</span><br/>
<span class='tline' id='l113' data-llen='2523:2546'>　　考證史則苐載沿革大端以備參考全文槩従摘</span><br/>
<span class='tline' id='l114' data-llen='2546:2551'>　　畧</span><br/>
<span class='tline' id='l115' data-llen='2551:2577'><a onclick="displayPageImage('KR1d0087', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2577:2601'>　　一徐書上自王朝下逮民俗古禮今制靡弗該載是</span><br/>
<span class='tline' id='l117' data-llen='2601:2625'>　　　編六籍而外後世典章始于秦漢訖于前明洪惟</span><br/>
<span class='tline' id='l118' data-llen='2625:2631'>　　　我</span><br/>
<span class='tline' id='l119' data-llen='2631:2635'>　朝</span><br/>
<span class='tline' id='l120' data-llen='2635:2659'>聖聖相承制度修明日新富有至于科條所頒敬切訓行</span><br/>
<span class='tline' id='l121' data-llen='2659:2686'>　　　髙深莫贊<span class='krp-note'>蕙田/</span>叨佐秩宗疎陋是懼復理専門故</span><br/>
<span class='tline' id='l122' data-llen='2686:2708'>　　　業略識源流抑亦退食寝興無忘匪懈云爾</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0118', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:201'>御纂周易述義卷九</span><br/>
<span class='tline' id='l10' data-llen='201:224'>八卦成列象在其中矣因而重之爻在其中矣剛柔相</span><br/>
<span class='tline' id='l11' data-llen='224:243'>推變在其中矣繫辭焉而命之動在其中矣</span><br/>
<span class='tline' id='l12' data-llen='243:266'>　成列謂乾一兌二離三震四巽五坎六艮七坤八相</span><br/>
<span class='tline' id='l13' data-llen='266:289'>　次之行列八卦之列既成則無窮之象具載於其中</span><br/>
<span class='tline' id='l14' data-llen='289:312'>　如說卦所列是也因而重之爲六十四卦六位已具</span><br/>
<span class='tline' id='l15' data-llen='312:335'>　時義各有不同而爻在其中矣卦爻既立則剛柔迭</span><br/>
<span class='tline' id='l16' data-llen='335:361'><a onclick="displayPageImage('KR1a0118', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='361:384'>　用有相推之象而變化之理不出其中矣象有純駁</span><br/>
<span class='tline' id='l18' data-llen='384:407'>　爻有當否繫辭焉命以吉凶悔吝則事爲之動不出</span><br/>
<span class='tline' id='l19' data-llen='407:413'>　其中矣</span><br/>
<span class='tline' id='l20' data-llen='413:436'>吉凶悔吝者生乎動者也剛柔者立本者也變通者趨</span><br/>
<span class='tline' id='l21' data-llen='436:441'>時者也</span><br/>
<span class='tline' id='l22' data-llen='441:464'>　可以動而動吉之所從生未可動而動凶悔吝之所</span><br/>
<span class='tline' id='l23' data-llen='464:487'>　從生吉凶悔吝之辭皆教人以慎動也剛柔者陰陽</span><br/>
<span class='tline' id='l24' data-llen='487:510'>　之質乃不易之體變通之本也故曰立本剛變爲柔</span><br/>
<span class='tline' id='l25' data-llen='510:536'><a onclick="displayPageImage('KR1a0118', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='536:559'>　柔變爲剛乃變易之用各趨其時之所宜故曰趨時</span><br/>
<span class='tline' id='l27' data-llen='559:582'>吉凶者貞勝者也天地之道貞觀者也日月之道貞明</span><br/>
<span class='tline' id='l28' data-llen='582:595'>者也天下之動貞夫一者也</span><br/>
<span class='tline' id='l29' data-llen='595:618'>　貞正也常也吉凶之理惟得正者常勝言不以禍福</span><br/>
<span class='tline' id='l30' data-llen='618:641'>　爲吉凶也觀視也天地之道正所以萬古常示日月</span><br/>
<span class='tline' id='l31' data-llen='641:664'>　之道正所以萬古常明天下之動雖多而要之於正</span><br/>
<span class='tline' id='l32' data-llen='664:687'>　則惟一理一以御天下之萬變故隨吉凶而常勝也</span><br/>
<span class='tline' id='l33' data-llen='687:707'>　此承吉凶悔吝生乎動而言其歸於一理也</span><br/>
<span class='tline' id='l34' data-llen='707:733'><a onclick="displayPageImage('KR1a0118', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='733:756'>夫乾確然示人易矣夫坤隤然示人簡矣爻也者效此</span><br/>
<span class='tline' id='l36' data-llen='756:767'>者也象也者像此者也</span><br/>
<span class='tline' id='l37' data-llen='767:790'>　確然而專一直遂故不貳而易隤然而翕受敷施故</span><br/>
<span class='tline' id='l38' data-llen='790:813'>　不煩而簡易簡者乾坤之貞一也爻效此象像此聖</span><br/>
<span class='tline' id='l39' data-llen='813:834'>　人之易所以與天地相似也此剛柔立本之事</span><br/>
<span class='tline' id='l40' data-llen='834:857'>爻象動乎内吉凶見乎外功業見乎變聖人之情見乎</span><br/>
<span class='tline' id='l41' data-llen='857:860'>辭</span><br/>
<span class='tline' id='l42' data-llen='860:883'>　爻象由乾坤而立必以蓍而行蓍揲而得爻象故曰</span><br/>
<span class='tline' id='l43' data-llen='883:909'><a onclick="displayPageImage('KR1a0118', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='909:932'>　動乎内爻象具而吉凶著故曰見乎外爻象之動即</span><br/>
<span class='tline' id='l45' data-llen='932:955'>　變也行以數神而趨避决功業不於此見乎而其妙</span><br/>
<span class='tline' id='l46' data-llen='955:978'>　用皆顯之於辭聖人之與民同患而導之於易簡以</span><br/>
<span class='tline' id='l47' data-llen='978:1001'>　成其功業者此也故曰聖人之情見乎辭此變通趨</span><br/>
<span class='tline' id='l48' data-llen='1001:1007'>　時之事</span><br/>
<span class='tline' id='l49' data-llen='1007:1030'>天地之大徳曰生聖人之大寳曰位何以守位曰仁何</span><br/>
<span class='tline' id='l50' data-llen='1030:1047'>以聚人曰財理財正辭禁民爲非曰義</span><br/>
<span class='tline' id='l51' data-llen='1047:1070'>　易簡之徳一無所為惟以生物爲事聖人體天地之</span><br/>
<span class='tline' id='l52' data-llen='1070:1096'><a onclick="displayPageImage('KR1a0118', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1096:1119'>　大徳必有君師之位而後能使物物遂其生故位曰</span><br/>
<span class='tline' id='l54' data-llen='1119:1142'>　大寶好生謂之仁所以守位也養民謂之財所以聚</span><br/>
<span class='tline' id='l55' data-llen='1142:1165'>　人也理財以厚民生正辭以正民徳明刑勅法以禁</span><br/>
<span class='tline' id='l56' data-llen='1165:1188'>　民爲非義也所以行其仁者也仁義立而帝王盛徳</span><br/>
<span class='tline' id='l57' data-llen='1188:1198'>　大業備易道舉矣</span><br/>
<span class='tline' id='l58' data-llen='1198:1207'>　　　右第一章</span><br/>
<span class='tline' id='l59' data-llen='1207:1230'>古者包犧氏之王天下也仰則觀象于天俯則觀法于</span><br/>
<span class='tline' id='l60' data-llen='1230:1253'>地觀鳥獸之文與地之宜近取諸身逺取諸物于是始</span><br/>
<span class='tline' id='l61' data-llen='1253:1279'><a onclick="displayPageImage('KR1a0118', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1279:1296'>作八卦以通神明之徳以類萬物之情</span><br/>
<span class='tline' id='l63' data-llen='1296:1319'>　仰觀天象俯察地法如陰陽剛柔之類鳥獸之文龍</span><br/>
<span class='tline' id='l64' data-llen='1319:1342'>　馬洛龜之類地之宜水火山澤之類近取諸身乾首</span><br/>
<span class='tline' id='l65' data-llen='1342:1365'>　坤腹之類逺取諸物乾爲金玉坤為布釡之類皆兩</span><br/>
<span class='tline' id='l66' data-llen='1365:1388'>　間自然之易包犧則之以作八卦者也神明之徳幽</span><br/>
<span class='tline' id='l67' data-llen='1388:1408'>　而難測故曰通萬物之情雜而難辨故曰類</span><br/>
<span class='tline' id='l68' data-llen='1408:1425'>作結繩而為網罟以佃以漁蓋取諸離</span><br/>
<span class='tline' id='l69' data-llen='1425:1448'>　以下皆制器尚象之事聖人立成器以爲天下利者</span><br/>
<span class='tline' id='l70' data-llen='1448:1474'><a onclick="displayPageImage('KR1a0118', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1474:1497'>　也生民之初與物相搏以食而爪牙不若包犧作結</span><br/>
<span class='tline' id='l72' data-llen='1497:1520'>　繩而爲網罟資物以養抑以除害也離取中虚而物</span><br/>
<span class='tline' id='l73' data-llen='1520:1543'>　麗之義離爲目互巽爲繩兩目相連結繩爲之網罟</span><br/>
<span class='tline' id='l74' data-llen='1543:1548'>　象也</span><br/>
<span class='tline' id='l75' data-llen='1548:1571'>包犧氏没神農氏作斲木爲耜揉木為耒耒耨之利以</span><br/>
<span class='tline' id='l76' data-llen='1571:1580'>教天下蓋取諸益</span><br/>
<span class='tline' id='l77' data-llen='1580:1603'>　神農之時人厭鮮食遂教民耕耨而粒食於是乎始</span><br/>
<span class='tline' id='l78' data-llen='1603:1626'>　天下之益莫大乎此也二體皆木上入下動中爻坤</span><br/>
<span class='tline' id='l79' data-llen='1626:1652'><a onclick="displayPageImage('KR1a0118', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1652:1665'>　土木入土而動耒耜之象</span><br/>
<span class='tline' id='l81' data-llen='1665:1688'>日中爲市致天下之民聚天下之貨交易而退各得其</span><br/>
<span class='tline' id='l82' data-llen='1688:1696'>所蓋取諸噬嗑</span><br/>
<span class='tline' id='l83' data-llen='1696:1719'>　食足而有無未通弗便也市井交易始有間而終得</span><br/>
<span class='tline' id='l84' data-llen='1719:1742'>　合噬嗑之義也上明下動日中爲市之象震爲大塗</span><br/>
<span class='tline' id='l85' data-llen='1742:1765'>　又爲足致民之象中爻坎水艮山百貨所出聚貨之</span><br/>
<span class='tline' id='l86' data-llen='1765:1788'>　象一剛一柔相間有相交相易之象艮止坎歸各得</span><br/>
<span class='tline' id='l87' data-llen='1788:1795'>　其所之象</span><br/>
<span class='tline' id='l88' data-llen='1795:1821'><a onclick="displayPageImage('KR1a0118', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1821:1844'>神農氏没黄帝堯舜氏作通其變使民不倦神而化之</span><br/>
<span class='tline' id='l90' data-llen='1844:1867'>使民宜之易窮則變變則通通則久是以自天祐之吉</span><br/>
<span class='tline' id='l91' data-llen='1867:1888'>無不利黄帝堯舜垂衣裳而天下治蓋取諸乾坤</span><br/>
<span class='tline' id='l92' data-llen='1888:1911'>　生養既遂禮制宜興時有變而通之則民不倦矣因</span><br/>
<span class='tline' id='l93' data-llen='1911:1934'>　其自然而人不覺其變則民咸宜矣易以變通而可</span><br/>
<span class='tline' id='l94' data-llen='1934:1957'>　久不特人宜之而天亦祐之黄帝堯舜之通其變者</span><br/>
<span class='tline' id='l95' data-llen='1957:1980'>　取法乾坤以為上衣下裳之制禮逹而分定而天下</span><br/>
<span class='tline' id='l96' data-llen='1980:2003'>　治矣衣六幅乾六竒之象裳十有二幅坤六耦之象</span><br/>
<span class='tline' id='l97' data-llen='2003:2029'><a onclick="displayPageImage('KR1a0118', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2029:2043'>　乾易坤簡亦無爲而治之義</span><br/>
<span class='tline' id='l99' data-llen='2043:2066'>刳木爲舟剡木為楫舟楫之利以濟不通致逺以利天</span><br/>
<span class='tline' id='l100' data-llen='2066:2073'>下蓋取諸渙</span><br/>
<span class='tline' id='l101' data-llen='2073:2096'>　阻逺隔絶之地無舟楫則無以通其徃來逺何由致</span><br/>
<span class='tline' id='l102' data-llen='2096:2113'>　木在水上風行而震動舟楫之象也</span><br/>
<span class='tline' id='l103' data-llen='2113:2131'>服牛乗馬引重致逺以利天下蓋取諸隨</span><br/>
<span class='tline' id='l104' data-llen='2131:2154'>　有舟以行水必有車以行陸牛馬下動而人悦行止</span><br/>
<span class='tline' id='l105' data-llen='2154:2177'>　隨人隨之義也兌三索於坤為牛震為馬互巽為繩</span><br/>
<span class='tline' id='l106' data-llen='2177:2203'><a onclick="displayPageImage('KR1a0118', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2203:2219'>　艮爲鼻又爲手服牛乗馬之象也</span><br/>
<span class='tline' id='l108' data-llen='2219:2233'>重門擊柝以待暴客蓋取諸豫</span><br/>
<span class='tline' id='l109' data-llen='2233:2256'>　川途既通暴客或至坤為闔户互艮為門闕重門之</span><br/>
<span class='tline' id='l110' data-llen='2256:2279'>　象震動善鳴有聲之木柝之象艮為閽人坎爲夜又</span><br/>
<span class='tline' id='l111' data-llen='2279:2302'>　艮爲手擊柝之象坎爲盗暴客之象豫者逸也又備</span><br/>
<span class='tline' id='l112' data-llen='2302:2312'>　也恐逸豫故豫備</span><br/>
<span class='tline' id='l113' data-llen='2312:2335'>斷木爲杵掘地為臼臼杵之利萬民以濟蓋取諸小過</span><br/>
<span class='tline' id='l114' data-llen='2335:2358'>　耒耜開粒食之源臼杵肇脱粟之始此小事之過詳</span><br/>
<span class='tline' id='l115' data-llen='2358:2384'><a onclick="displayPageImage('KR1a0118', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2384:2407'>　而萬民以濟者兌金斷巽木斷木爲杵象巽木入坤</span><br/>
<span class='tline' id='l117' data-llen='2407:2425'>　土掘地爲臼象下止上動杵臼之利象</span><br/>
<span class='tline' id='l118' data-llen='2425:2447'>弦木為弧剡木爲矢弧矢之利以威天下蓋取諸睽</span><br/>
<span class='tline' id='l119' data-llen='2447:2470'>　睽乖則以威服之弧矢者合睽之具也坎為堅木離</span><br/>
<span class='tline' id='l120' data-llen='2470:2493'>　爲槁木坎為弓兌爲上弦弦木爲弧象兌金剡木而</span><br/>
<span class='tline' id='l121' data-llen='2493:2503'>　鋭之剡木爲矢象</span><br/>
<span class='tline' id='l122' data-llen='2503:2526'>上古穴居而野處後世聖人易之以宮室上棟下宇以</span><br/>
<span class='tline' id='l123' data-llen='2526:2536'>待風雨蓋取諸大壯</span><br/>
<span class='tline' id='l124' data-llen='2536:2562'><a onclick="displayPageImage('KR1a0118', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2562:2585'>　宮室棟宇所以奠其居大壯取壯固之義也震之一</span><br/>
<span class='tline' id='l126' data-llen='2585:2608'>　陽在上卦之下而承二陰上棟之象乾陽在下而相</span><br/>
<span class='tline' id='l127' data-llen='2608:2631'>　比下宇之象乾覆於下而震動於上有宮室蔽風雨</span><br/>
<span class='tline' id='l128' data-llen='2631:2636'>　之象</span><br/>
<span class='tline' id='l129' data-llen='2636:2659'>古之葬者厚衣之以薪葬之中野不封不樹喪期无數</span><br/>
<span class='tline' id='l130' data-llen='2659:2675'>後世聖人易之以棺槨蓋取諸大過</span><br/>
<span class='tline' id='l131' data-llen='2675:2698'>　送死大事宜過於厚也乾為衣中爻重乾厚衣之象</span><br/>
<span class='tline' id='l132' data-llen='2698:2716'>　巽為木薪象四陽在中二陰揜之葬象</span><br/>
<span class='tline' id='l133' data-llen='2716:2742'><a onclick="displayPageImage('KR1a0118', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2742:2765'>上古結繩而治後世聖人易之以書契百官以治萬民</span><br/>
<span class='tline' id='l135' data-llen='2765:2773'>以察蓋取諸夬</span><br/>
<span class='tline' id='l136' data-llen='2773:2796'>　書契所以決偽而防欺故取夬決之義百官用之以</span><br/>
<span class='tline' id='l137' data-llen='2796:2819'>　治其職萬民用之以察其事乾兌皆金乾爲言兌爲</span><br/>
<span class='tline' id='l138' data-llen='2819:2842'>　決金以鐫言決事書契之象呉澄曰十三卦之制作</span><br/>
<span class='tline' id='l139' data-llen='2842:2861'>　以畫卦始以書契終蓋萬世文字之祖也</span><br/>
<span class='tline' id='l140' data-llen='2861:2870'>　　　右第二章</span><br/>
<span class='tline' id='l141' data-llen='2870:2893'>是故易者象也象也者像也彖者材也爻也者效天下</span><br/>
<span class='tline' id='l142' data-llen='2893:2919'><a onclick="displayPageImage('KR1a0118', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2919:2935'>之動者也是故吉凶生而悔吝著也</span><br/>
<span class='tline' id='l144' data-llen='2935:2958'>　易卦以寫萬物之情象之謂也象者理之形容理不</span><br/>
<span class='tline' id='l145' data-llen='2958:2981'>　可見托象以顯故曰像彖以六畫之象而論一卦之</span><br/>
<span class='tline' id='l146' data-llen='2981:3004'>　材質爻以一畫之象而效人事之羣動著謂自微而</span><br/>
<span class='tline' id='l147' data-llen='3004:3027'>　著見吉則悔之著凶則吝之著也欲人於觀象玩辭</span><br/>
<span class='tline' id='l148' data-llen='3027:3050'>　之際知有悔心而不吝於改過庶幾有吉而無凶也</span><br/>
<span class='tline' id='l149' data-llen='3050:3059'>　　　右第三章</span><br/>
<span class='tline' id='l150' data-llen='3059:3079'>陽卦多陰陰卦多陽其故何也陽卦竒陰卦耦</span><br/>
<span class='tline' id='l151' data-llen='3079:3105'><a onclick="displayPageImage('KR1a0118', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3105:3128'>　此言六子之卦陽卦皆索於乾雖多陰而所主在竒</span><br/>
<span class='tline' id='l153' data-llen='3128:3151'>　陰卦皆索於坤雖多陽而所主在耦少者多之所宗</span><br/>
<span class='tline' id='l154' data-llen='3151:3155'>　也</span><br/>
<span class='tline' id='l155' data-llen='3155:3178'>其徳行何也陽一君而二民君子之道也陰二君而一</span><br/>
<span class='tline' id='l156' data-llen='3178:3186'>民小人之道也</span><br/>
<span class='tline' id='l157' data-llen='3186:3209'>　陽貴而陰賤故以陽爲君陰為民主必致一民無二</span><br/>
<span class='tline' id='l158' data-llen='3209:3232'>　王故分君子小人之道以答其徳行之問而聖人崇</span><br/>
<span class='tline' id='l159' data-llen='3232:3244'>　陽抑陰之意可以見矣</span><br/>
<span class='tline' id='l160' data-llen='3244:3270'><a onclick="displayPageImage('KR1a0118', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3270:3279'>　　　右第四章</span><br/>
<span class='tline' id='l162' data-llen='3279:3302'>易曰憧憧徃來朋從爾思子曰天下何思何慮天下同</span><br/>
<span class='tline' id='l163' data-llen='3302:3319'>歸而殊塗一致而百慮天下何思何慮</span><br/>
<span class='tline' id='l164' data-llen='3319:3342'>　釋咸九四爻義何思何慮非不思也不思則不得非</span><br/>
<span class='tline' id='l165' data-llen='3342:3365'>　不慮也不慮則無獲徒思慮而失其主宰乃憧憧而</span><br/>
<span class='tline' id='l166' data-llen='3365:3388'>　入於妄耳天下之理所行之塗各殊而其歸不能不</span><br/>
<span class='tline' id='l167' data-llen='3388:3411'>　同所發之慮有百而其致不能不一得一則無營何</span><br/>
<span class='tline' id='l168' data-llen='3411:3434'>　思無為何慮失一則多思多危多慮多敗何以朋從</span><br/>
<span class='tline' id='l169' data-llen='3434:3461'><a onclick="displayPageImage('KR1a0118', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3461:3484'>　之思爲哉同曰歸如人人所還之家一曰致是人人</span><br/>
<span class='tline' id='l171' data-llen='3484:3491'>　所至之地</span><br/>
<span class='tline' id='l172' data-llen='3491:3514'>日徃則月來月徃則日來日月相推而明生焉寒徃則</span><br/>
<span class='tline' id='l173' data-llen='3514:3537'>暑來暑徃則寒來寒暑相推而歲成焉徃者屈也來者</span><br/>
<span class='tline' id='l174' data-llen='3537:3549'>信也屈信相感而利生焉</span><br/>
<span class='tline' id='l175' data-llen='3549:3572'>　言徃來有自然之理非憧憧徃來也二曜相繼而明</span><br/>
<span class='tline' id='l176' data-llen='3572:3595'>　生不匱二氣相代而歲功以成徃非有心而徃氣機</span><br/>
<span class='tline' id='l177' data-llen='3595:3618'>　之消而屈也來非有心於來氣機之息而信也利猶</span><br/>
<span class='tline' id='l178' data-llen='3618:3645'><a onclick="displayPageImage('KR1a0118', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3645:3668'>　順也功也明生歲成其功也皆自然之理則順也此</span><br/>
<span class='tline' id='l180' data-llen='3668:3679'>　天運之屈信相感也</span><br/>
<span class='tline' id='l181' data-llen='3679:3702'>尺蠖之屈以求信也龍蛇之蟄以存身也精義入神以</span><br/>
<span class='tline' id='l182' data-llen='3702:3725'>致用也利用安身以崇徳也過此以徃未之或知也窮</span><br/>
<span class='tline' id='l183' data-llen='3725:3734'>神知化徳之盛也</span><br/>
<span class='tline' id='l184' data-llen='3734:3757'>　徃者先屈然後來者得信若尺蠖之屈是也來者欲</span><br/>
<span class='tline' id='l185' data-llen='3757:3780'>　啟則徃者必伏若龍蛇之蟄是也此物理之屈信相</span><br/>
<span class='tline' id='l186' data-llen='3780:3803'>　感也精研其義至於入神内之屈也而乃所以致極</span><br/>
<span class='tline' id='l187' data-llen='3803:3830'><a onclick="displayPageImage('KR1a0118', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3830:3853'>　其外之用屈之感信也利其施用無適不安外之信</span><br/>
<span class='tline' id='l189' data-llen='3853:3876'>　也而乃所以増崇其内之徳信之感屈也此聖學之</span><br/>
<span class='tline' id='l190' data-llen='3876:3899'>　屈信相感也精義崇徳下學之事過此以徃則上達</span><br/>
<span class='tline' id='l191' data-llen='3899:3922'>　矣未之或知已亦莫知其然也至於窮極陰陽之神</span><br/>
<span class='tline' id='l192' data-llen='3922:3945'>　周知造化之妙則徳盛致然而亦非思慮之所可及</span><br/>
<span class='tline' id='l193' data-llen='3945:3968'>　矣夫子因咸四徃來之辭而極天下徃來之理而論</span><br/>
<span class='tline' id='l194' data-llen='3968:3986'>　之蓋示人以玩辭之方也困以下倣此</span><br/>
<span class='tline' id='l195' data-llen='3986:4009'>易曰困于石據于蒺藜入于其宮不見其妻凶子曰非</span><br/>
<span class='tline' id='l196' data-llen='4009:4036'><a onclick="displayPageImage('KR1a0118', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4036:4059'>所困而困焉名必辱非所據而據焉身必危既辱且危</span><br/>
<span class='tline' id='l198' data-llen='4059:4071'>死期將至妻其可得見邪</span><br/>
<span class='tline' id='l199' data-llen='4071:4094'>　釋困六三爻義强求必得失固辱得亦辱也妄處非</span><br/>
<span class='tline' id='l200' data-llen='4094:4117'>　分勢不安心亦不安也辱且危危且死妻且不可而</span><br/>
<span class='tline' id='l201' data-llen='4117:4140'>　見言不祥之甚也卦以剛見掩為困而爻以柔掩剛</span><br/>
<span class='tline' id='l202' data-llen='4140:4160'>　為危小人固不足惜然亦可為擇地者戒也</span><br/>
<span class='tline' id='l203' data-llen='4160:4183'>易曰公用射隼于高墉之上獲之无不利子曰隼者禽</span><br/>
<span class='tline' id='l204' data-llen='4183:4206'>也弓矢者器也射之者人也君子藏器于身待時而動</span><br/>
<span class='tline' id='l205' data-llen='4206:4233'><a onclick="displayPageImage('KR1a0118', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4233:4256'>何不利之有動而不括是以出而有獲語成器而動者</span><br/>
<span class='tline' id='l207' data-llen='4256:4259'>也</span><br/>
<span class='tline' id='l208' data-llen='4259:4282'>　釋解上六爻義隼雖鷙不患不獲患非時尤患無器</span><br/>
<span class='tline' id='l209' data-llen='4282:4305'>　器輕用將損其器猶無器也藏器斯云成器器成時</span><br/>
<span class='tline' id='l210' data-llen='4305:4326'>　動故不括而有獲萬舉而一不當豈所以解哉</span><br/>
<span class='tline' id='l211' data-llen='4326:4349'>子曰小人不耻不仁不畏不義不見利不勸不威不懲</span><br/>
<span class='tline' id='l212' data-llen='4349:4372'>小懲而大誡此小人之福也易曰屨校滅趾无咎此之</span><br/>
<span class='tline' id='l213' data-llen='4372:4376'>謂也</span><br/>
<span class='tline' id='l214' data-llen='4376:4403'><a onclick="displayPageImage('KR1a0118', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4403:4426'>　釋噬嗑初九爻義耻與畏本心之良勸與懲賞罰之</span><br/>
<span class='tline' id='l216' data-llen='4426:4449'>　應小而懲則大知誡威之者福之也此所以暫履滅</span><br/>
<span class='tline' id='l217' data-llen='4449:4463'>　趾之校而卒無再犯之咎也</span><br/>
<span class='tline' id='l218' data-llen='4463:4486'>善不積不足以成名惡不積不足以滅身小人以小善</span><br/>
<span class='tline' id='l219' data-llen='4486:4509'>爲无益而弗爲也以小惡爲无傷而弗去也故惡積而</span><br/>
<span class='tline' id='l220' data-llen='4509:4527'>不可掩罪大而不可解易曰何校滅耳凶</span><br/>
<span class='tline' id='l221' data-llen='4527:4550'>　釋噬嗑上九爻義積善非近名實至而名成耳積惡</span><br/>
<span class='tline' id='l222' data-llen='4550:4573'>　不止敗名且滅身矣身之㓕由不誡於小以小爲無</span><br/>
<span class='tline' id='l223' data-llen='4573:4600'><a onclick="displayPageImage('KR1a0118', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4600:4623'>　傷故積小成大而罪不可解由滅趾不防而至於滅</span><br/>
<span class='tline' id='l225' data-llen='4623:4628'>　耳也</span><br/>
<span class='tline' id='l226' data-llen='4628:4651'>子曰危者安其位者也亡者保其存者也亂者有其治</span><br/>
<span class='tline' id='l227' data-llen='4651:4674'>者也是故君子安而不忘危存而不忘亡治而不忘亂</span><br/>
<span class='tline' id='l228' data-llen='4674:4696'>是以身安而國家可保也易曰其亡其亡繫于苞桑</span><br/>
<span class='tline' id='l229' data-llen='4696:4719'>　釋否九五爻義世之有危有亡有亂足以警人而使</span><br/>
<span class='tline' id='l230' data-llen='4719:4742'>　之安其位保其存有其治是以君子極不忘之也不</span><br/>
<span class='tline' id='l231' data-llen='4742:4765'>　忘而能盡其道其身斯安而國家可以長存久治而</span><br/>
<span class='tline' id='l232' data-llen='4765:4792'><a onclick="displayPageImage('KR1a0118', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4792:4797'>　保矣</span><br/>
<span class='tline' id='l234' data-llen='4797:4820'>子曰徳薄而位尊知小而謀大力小而任重鮮不及矣</span><br/>
<span class='tline' id='l235' data-llen='4820:4840'>易曰鼎折足覆公餗其形渥凶言不勝其任也</span><br/>
<span class='tline' id='l236' data-llen='4840:4863'>　釋鼎九四爻義位欲當徳謀欲量知任欲稱力小人</span><br/>
<span class='tline' id='l237' data-llen='4863:4885'>　苟得以人國僥倖鮮不及禍小人之禍國之禍也</span><br/>
<span class='tline' id='l238' data-llen='4885:4908'>子曰知幾其神乎君子上交不諂下交不瀆其知幾乎</span><br/>
<span class='tline' id='l239' data-llen='4908:4931'>幾者動之微吉之先見者也君子見幾而作不俟終日</span><br/>
<span class='tline' id='l240' data-llen='4931:4954'>易曰介于石不終日貞吉介如石焉寧用終日斷可識</span><br/>
<span class='tline' id='l241' data-llen='4954:4981'><a onclick="displayPageImage('KR1a0118', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4981:4998'>矣君子知微知彰知柔知剛萬夫之望</span><br/>
<span class='tline' id='l243' data-llen='4998:5021'>　釋豫六二爻義知幾以理言見幾以事言知在内見</span><br/>
<span class='tline' id='l244' data-llen='5021:5044'>　在外也上交易諂諂者本以求福而禍常基於諂下</span><br/>
<span class='tline' id='l245' data-llen='5044:5067'>　交易瀆瀆者本以交驩而怨常起於瀆不諂不瀆其</span><br/>
<span class='tline' id='l246' data-llen='5067:5090'>　真知幾乎欲動未動之際吉凶已兆衆人不知而君</span><br/>
<span class='tline' id='l247' data-llen='5090:5113'>　子先知之見幾而作不俟終日言赴幾之速也介如</span><br/>
<span class='tline' id='l248' data-llen='5113:5136'>　石焉則非依違不斷者矣故曰斷可識於違而知彰</span><br/>
<span class='tline' id='l249' data-llen='5136:5152'>　見之明也於柔而知剛作之决也</span><br/>
<span class='tline' id='l250' data-llen='5152:5179'><a onclick="displayPageImage('KR1a0118', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5179:5202'>子曰顔氏之子其殆庶幾乎有不善未甞不知知之未</span><br/>
<span class='tline' id='l252' data-llen='5202:5218'>甞復行也易曰不逺復无祗悔元吉</span><br/>
<span class='tline' id='l253' data-llen='5218:5241'>　釋復初九爻義庻幾言近道也有不善未嘗不知明</span><br/>
<span class='tline' id='l254' data-llen='5241:5264'>　足以察幾不待迷而後覺也知之未嘗復行健足以</span><br/>
<span class='tline' id='l255' data-llen='5264:5276'>　致決非失久而後復也</span><br/>
<span class='tline' id='l256' data-llen='5276:5299'>天地絪緼萬物化醇男女搆精萬物化生易曰三人行</span><br/>
<span class='tline' id='l257' data-llen='5299:5316'>則損一人一人行則得其友言致一也</span><br/>
<span class='tline' id='l258' data-llen='5316:5339'>　釋損六三爻義絪緼氣之交也專一而不二故其氣</span><br/>
<span class='tline' id='l259' data-llen='5339:5366'><a onclick="displayPageImage('KR1a0118', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5366:5389'>　醲厚而化醇搆精形之交也專一而不二故其精凝</span><br/>
<span class='tline' id='l261' data-llen='5389:5412'>　聚而化生盖以一合一則其精專以一合二則其情</span><br/>
<span class='tline' id='l262' data-llen='5412:5434'>　分爻言三人損一一人得友皆言致一而不二也</span><br/>
<span class='tline' id='l263' data-llen='5434:5457'>子曰君子安其身而後動易其心而後語定其交而後</span><br/>
<span class='tline' id='l264' data-llen='5457:5480'>求君子修此三者故全也危以動則民不與也懼以語</span><br/>
<span class='tline' id='l265' data-llen='5480:5503'>則民不應也无交而求則民不與也莫之與則傷之者</span><br/>
<span class='tline' id='l266' data-llen='5503:5520'>至矣易曰莫益之或擊之立心勿恒凶</span><br/>
<span class='tline' id='l267' data-llen='5520:5543'>　釋益上九爻義道順則安理直則易情孚則定修此</span><br/>
<span class='tline' id='l268' data-llen='5543:5570'><a onclick="displayPageImage('KR1a0118', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5570:5593'>　三者而民與之所以求諸民者無不本諸已也求益</span><br/>
<span class='tline' id='l270' data-llen='5593:5613'>　不已傷即隨至盖自失其心以失人心故也</span><br/>
<span class='tline' id='l271' data-llen='5613:5622'>　　　右第五章</span><br/>
<span class='tline' id='l272' data-llen='5622:5645'>子曰乾坤其易之門邪乾陽物也坤陰物也陰陽合徳</span><br/>
<span class='tline' id='l273' data-llen='5645:5664'>而剛柔有體以體天地之撰以通神明之徳</span><br/>
<span class='tline' id='l274' data-llen='5664:5687'>　乾竒坤耦闔闢互用陰陽徃來之所由故曰門形質</span><br/>
<span class='tline' id='l275' data-llen='5687:5710'>　具而為物合徳謂交錯徃來其徳相合有體謂成諸</span><br/>
<span class='tline' id='l276' data-llen='5710:5733'>　卦爻之體天地之撰陰陽造化之迹也有形可擬故</span><br/>
<span class='tline' id='l277' data-llen='5733:5760'><a onclick="displayPageImage('KR1a0118', 'WYG', '009-16a' );" name="009-16a" class="pb">[009-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5760:5783'>　曰體言效其至著者也神明之徳陰陽健順之性也</span><br/>
<span class='tline' id='l279' data-llen='5783:5799'>　有理可推故曰通言極其至微也</span><br/>
<span class='tline' id='l280' data-llen='5799:5819'>其稱名也雜而不越于稽其類其衰世之意邪</span><br/>
<span class='tline' id='l281' data-llen='5819:5842'>　名卦名也或舉義乾坤之屬是也或假物井鼎之屬</span><br/>
<span class='tline' id='l282' data-llen='5842:5865'>　是也或指事訟師之屬是也可謂雜矣然於體撰通</span><br/>
<span class='tline' id='l283' data-llen='5865:5888'>　徳未嘗有越也但如噬嗑如明夷如蹇如困之類非</span><br/>
<span class='tline' id='l284' data-llen='5888:5911'>　淳質之時思慮所及蓋世變風移情偽日滋非是無</span><br/>
<span class='tline' id='l285' data-llen='5911:5929'>　以周盡之故考其類而知為衰世之意</span><br/>
<span class='tline' id='l286' data-llen='5929:5956'><a onclick="displayPageImage('KR1a0118', 'WYG', '009-16b' );" name="009-16b" class="pb">[009-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5956:5979'>夫易彰徃而察來而微顯闡幽開而當名辨物正言斷</span><br/>
<span class='tline' id='l288' data-llen='5979:5985'>辭則備矣</span><br/>
<span class='tline' id='l289' data-llen='5985:6008'>　彰徃者明天道之已然察來者察人事之未然微其</span><br/>
<span class='tline' id='l290' data-llen='6008:6031'>　顯者使人見事之幾微闡其幽者使人見理之實象</span><br/>
<span class='tline' id='l291' data-llen='6031:6054'>　開示而當其名其物甚辨其言甚正其辭甚斷無所</span><br/>
<span class='tline' id='l292' data-llen='6054:6060'>　不備也</span><br/>
<span class='tline' id='l293' data-llen='6060:6083'>其稱名也小其取類也大其㫖逺其辭文其言曲而中</span><br/>
<span class='tline' id='l294' data-llen='6083:6102'>其事肆而隱因貳以濟民行以明失得之報</span><br/>
<span class='tline' id='l295' data-llen='6102:6129'><a onclick="displayPageImage('KR1a0118', 'WYG', '009-17a' );" name="009-17a" class="pb">[009-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6129:6152'>　其當名也稱名於物象之小取類於陰陽之大其斷</span><br/>
<span class='tline' id='l297' data-llen='6152:6175'>　辭也㫖雖逺而辭則文逺謂推索而無盡文謂假托</span><br/>
<span class='tline' id='l298' data-llen='6175:6198'>　而不質言也其正言也言雖偏曲而理則中其辨物</span><br/>
<span class='tline' id='l299' data-llen='6198:6221'>　也事雖肆陳而理則隱理貞夫一而民貳之要於一</span><br/>
<span class='tline' id='l300' data-llen='6221:6244'>　而民行濟矣濟者出險阻而措之安全之域也得失</span><br/>
<span class='tline' id='l301' data-llen='6244:6267'>　之報見吉非倖致而凶難苟免書云惠廸吉從逆凶</span><br/>
<span class='tline' id='l302' data-llen='6267:6278'>　如影響此所謂報也</span><br/>
<span class='tline' id='l303' data-llen='6278:6287'>　　　右第六章</span><br/>
<span class='tline' id='l304' data-llen='6287:6314'><a onclick="displayPageImage('KR1a0118', 'WYG', '009-17b' );" name="009-17b" class="pb">[009-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6314:6333'>易之興也其于中古乎作易者其有憂患乎</span><br/>
<span class='tline' id='l306' data-llen='6333:6356'>　中古謂文王時文王繫辭而易道大明故曰興有憂</span><br/>
<span class='tline' id='l307' data-llen='6356:6379'>　患而與民同之故可即命名以見其心如下所陳九</span><br/>
<span class='tline' id='l308' data-llen='6379:6385'>　卦是也</span><br/>
<span class='tline' id='l309' data-llen='6385:6408'>是故履徳之基也謙徳之柄也復徳之本也恒徳之固</span><br/>
<span class='tline' id='l310' data-llen='6408:6431'>也損徳之修也益徳之裕也困徳之辨也井徳之地也</span><br/>
<span class='tline' id='l311' data-llen='6431:6438'>巽徳之制也</span><br/>
<span class='tline' id='l312' data-llen='6438:6461'>　三陳九卦明君子反身修徳以處憂患之事也履者</span><br/>
<span class='tline' id='l313' data-llen='6461:6488'><a onclick="displayPageImage('KR1a0118', 'WYG', '009-18a' );" name="009-18a" class="pb">[009-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6488:6511'>　上天下澤以為禮非禮不履則操持定而始基立矣</span><br/>
<span class='tline' id='l315' data-llen='6511:6534'>　謙者有功徳而不伐持身之柄也復者一陽初還在</span><br/>
<span class='tline' id='l316' data-llen='6534:6557'>　人心為善念方新火然泉逹百行自此始故以為徳</span><br/>
<span class='tline' id='l317' data-llen='6557:6580'>　之本次之以恒知及仁守則完固而不傾所以為固</span><br/>
<span class='tline' id='l318' data-llen='6580:6603'>　損者裁其所過易惡去非修徳之方莫切於此益者</span><br/>
<span class='tline' id='l319' data-llen='6603:6626'>　從容順適天機長養而成裕困窮之際可以觀徳如</span><br/>
<span class='tline' id='l320' data-llen='6626:6649'>　歲寒之松栢疾風之勁草其徳足以自别故曰辨井</span><br/>
<span class='tline' id='l321' data-llen='6649:6672'>　之徳定體不動而所養不窮是其所處之地也巽柔</span><br/>
<span class='tline' id='l322' data-llen='6672:6699'><a onclick="displayPageImage('KR1a0118', 'WYG', '009-18b' );" name="009-18b" class="pb">[009-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6699:6722'>　順而能深入細微隨宜斷制故以言乎徳之制此一</span><br/>
<span class='tline' id='l324' data-llen='6722:6732'>　節以九卦之徳言</span><br/>
<span class='tline' id='l325' data-llen='6732:6755'>履和而至謙尊而光復小而辨於物恒雜而不厭損先</span><br/>
<span class='tline' id='l326' data-llen='6755:6778'>難而後易益長裕而不設困窮而通井居其所而遷巽</span><br/>
<span class='tline' id='l327' data-llen='6778:6783'>稱而隱</span><br/>
<span class='tline' id='l328' data-llen='6783:6806'>　和者兌之説至者乾之健雖與物無乖而行必造其</span><br/>
<span class='tline' id='l329' data-llen='6806:6829'>　極也尊謂坤地之平而尊之使居艮上光謂艮山雖</span><br/>
<span class='tline' id='l330' data-llen='6829:6852'>　下於坤而自不失其為髙復之一陽方生為小羣陰</span><br/>
<span class='tline' id='l331' data-llen='6852:6879'><a onclick="displayPageImage('KR1a0118', 'WYG', '009-19a' );" name="009-19a" class="pb">[009-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6879:6902'>　不能亂為辨恒之震動不一雜也巽入有常不厭也</span><br/>
<span class='tline' id='l333' data-llen='6902:6925'>　損摧山以塡壑則兩患俱減是先難也然夷髙就下</span><br/>
<span class='tline' id='l334' data-llen='6925:6948'>　自非難事故後易長裕充長其固有不設無撰造也</span><br/>
<span class='tline' id='l335' data-llen='6948:6971'>　窮則水之涸而身之困通則水之流道之亨也居其</span><br/>
<span class='tline' id='l336' data-llen='6971:6994'>　所言水在井中遷則水之汲而及物也稱謂酌量處</span><br/>
<span class='tline' id='l337' data-llen='6994:7013'>　置隱謂深入不露此一節以九卦之體言</span><br/>
<span class='tline' id='l338' data-llen='7013:7036'>履以和行謙以制禮復以自知恒以一徳損以逺害益</span><br/>
<span class='tline' id='l339' data-llen='7036:7053'>以興利困以寡怨井以辨義巽以行權</span><br/>
<span class='tline' id='l340' data-llen='7053:7080'><a onclick="displayPageImage('KR1a0118', 'WYG', '009-19b' );" name="009-19b" class="pb">[009-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7080:7103'>　和行言舉足從容和緩則行無顛蹷制禮言退讓以</span><br/>
<span class='tline' id='l342' data-llen='7103:7126'>　明禮是爲禮之法則知猶主也一陽為主於内天下</span><br/>
<span class='tline' id='l343' data-llen='7126:7149'>　孰得而蔽昧之一徳謂始終如一逺害者害莫大於</span><br/>
<span class='tline' id='l344' data-llen='7149:7172'>　嗜慾慾寡則害逺矣興利者積善餘慶徳崇而用利</span><br/>
<span class='tline' id='l345' data-llen='7172:7195'>　矣寡怨謂知命安分無怨尤也辨義謂静深安定慮</span><br/>
<span class='tline' id='l346' data-llen='7195:7218'>　無不精也權稱錘也前却無定以等物之輕重而取</span><br/>
<span class='tline' id='l347' data-llen='7218:7241'>　於衡平非入理之深者不能故論語以可與權為學</span><br/>
<span class='tline' id='l348' data-llen='7241:7264'>　之至也此一節以九卦之用言首言履以為徳之基</span><br/>
<span class='tline' id='l349' data-llen='7264:7291'><a onclick="displayPageImage('KR1a0118', 'WYG', '009-20a' );" name="009-20a" class="pb">[009-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7291:7312'>　終言巽乃可與權之事則九卦之序略可見矣</span><br/>
<span class='tline' id='l351' data-llen='7312:7321'>　　　右第七章</span><br/>
<span class='tline' id='l352' data-llen='7321:7344'>易之為書也不可逺爲道也屢遷變動不居周流六虚</span><br/>
<span class='tline' id='l353' data-llen='7344:7363'>上下无常剛柔相易不可為典要惟變所適</span><br/>
<span class='tline' id='l354' data-llen='7363:7386'>　居猶滯也虚言位也位無定體因爻始見故稱六虚</span><br/>
<span class='tline' id='l355' data-llen='7386:7409'>　易之為書不可逺而求之不可泥而求之天下事變</span><br/>
<span class='tline' id='l356' data-llen='7409:7432'>　無常故易道屢遷而不居周流六虚初無定位徃來</span><br/>
<span class='tline' id='l357' data-llen='7432:7455'>　而爲上下相易而互剛柔不可執以爲典要惟變之</span><br/>
<span class='tline' id='l358' data-llen='7455:7482'><a onclick="displayPageImage('KR1a0118', 'WYG', '009-20b' );" name="009-20b" class="pb">[009-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7482:7504'>　適其宜者爲典要此言卦爻之畫其道為至變也</span><br/>
<span class='tline' id='l360' data-llen='7504:7527'>其出入以度外内使知懼又明于憂患與故无有師保</span><br/>
<span class='tline' id='l361' data-llen='7527:7550'>如臨父母初率其辭而揆其方既有典常苟非其人道</span><br/>
<span class='tline' id='l362' data-llen='7550:7555'>不虚行</span><br/>
<span class='tline' id='l363' data-llen='7555:7578'>　出為外卦入爲内卦度法度也出入内外無不示以</span><br/>
<span class='tline' id='l364' data-llen='7578:7601'>　法度使知所畏懼而又明於憂患與所以憂患之故</span><br/>
<span class='tline' id='l365' data-llen='7601:7624'>　不有師保之嚴即有父母之臨無時無處而不知懼</span><br/>
<span class='tline' id='l366' data-llen='7624:7647'>　也方即度也原始謹初率循其所告之辭揆度其所</span><br/>
<span class='tline' id='l367' data-llen='7647:7674'><a onclick="displayPageImage('KR1a0118', 'WYG', '009-21a' );" name="009-21a" class="pb">[009-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7674:7697'>　向之道則其道雖不可爲典要而其書則既有典可</span><br/>
<span class='tline' id='l369' data-llen='7697:7720'>　循有常可蹈苟非其人不能神而明之以行道也此</span><br/>
<span class='tline' id='l370' data-llen='7720:7735'>　言彖爻之辭其道常而不變也</span><br/>
<span class='tline' id='l371' data-llen='7735:7744'>　　　右第八章</span><br/>
<span class='tline' id='l372' data-llen='7744:7767'>易之爲書也原始要終以為質也六爻相雜唯其時物</span><br/>
<span class='tline' id='l373' data-llen='7767:7789'>也其初難知其上易知本末也初辭擬之卒成之終</span><br/>
<span class='tline' id='l374' data-llen='7789:7812'>　卦舉始終以為質質體也一體分為六爻迭用柔剛</span><br/>
<span class='tline' id='l375' data-llen='7812:7835'>　而相雜則取於時物也如乾之龍物也時則有潛見</span><br/>
<span class='tline' id='l376' data-llen='7835:7862'><a onclick="displayPageImage('KR1a0118', 'WYG', '009-21b' );" name="009-21b" class="pb">[009-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7862:7885'>　飛亢之異漸之鴻物也時則有干盤陵陸之異質以</span><br/>
<span class='tline' id='l378' data-llen='7885:7908'>　定其體時物以妙其用初則事微故難知上則事彰</span><br/>
<span class='tline' id='l379' data-llen='7908:7931'>　故易知初與上猶本與末得其本則末自舉故凡初</span><br/>
<span class='tline' id='l380' data-llen='7931:7954'>　爻之辭必擬之而後言卒至於上成初之終而已其</span><br/>
<span class='tline' id='l381' data-llen='7954:7977'>　在於人志學之初即定終身之凖一念之動即決素</span><br/>
<span class='tline' id='l382' data-llen='7977:7996'>　履之端此初上所以為原始要終之地也</span><br/>
<span class='tline' id='l383' data-llen='7996:8019'>若夫雜物撰徳辨是與非則非其中爻不偹噫亦要存</span><br/>
<span class='tline' id='l384' data-llen='8019:8040'>亡吉凶則居可知矣知者觀其彖辭則思過半矣</span><br/>
<span class='tline' id='l385' data-llen='8040:8067'><a onclick="displayPageImage('KR1a0118', 'WYG', '009-22a' );" name="009-22a" class="pb">[009-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8067:8090'>　物謂八卦之物雜謂自其中四爻雜而互之又撰成</span><br/>
<span class='tline' id='l387' data-llen='8090:8113'>　兩卦之徳也是非者時物之是非皆於中爻辨之正</span><br/>
<span class='tline' id='l388' data-llen='8113:8136'>　體則二爲内卦之中五爲外卦之中互體則三為内</span><br/>
<span class='tline' id='l389' data-llen='8136:8159'>　卦之中四爲外卦之中故皆謂之中爻要者總其理</span><br/>
<span class='tline' id='l390' data-llen='8159:8182'>　而貫通於心也存亡者天道之盈虚吉凶者人事之</span><br/>
<span class='tline' id='l391' data-llen='8182:8205'>　得失觀中爻則一卦居然可知觀彖辭則六爻思亦</span><br/>
<span class='tline' id='l392' data-llen='8205:8211'>　過半矣</span><br/>
<span class='tline' id='l393' data-llen='8211:8234'>二與四同功而異位其善不同二多譽四多懼近也柔</span><br/>
<span class='tline' id='l394' data-llen='8234:8261'><a onclick="displayPageImage('KR1a0118', 'WYG', '009-22b' );" name="009-22b" class="pb">[009-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8261:8284'>之為道不利逺者其要无咎其用柔中也三與五同功</span><br/>
<span class='tline' id='l396' data-llen='8284:8307'>而異位三多凶五多功貴賤之等也其柔危其剛勝邪</span><br/>
<span class='tline' id='l397' data-llen='8307:8330'>　此論中四爻之位有逺近貴賤之不同而剛柔之用</span><br/>
<span class='tline' id='l398' data-llen='8330:8353'>　亦異二與四皆陰而同功然位不同則善亦不同二</span><br/>
<span class='tline' id='l399' data-llen='8353:8376'>　與五逺而恒相應故多譽四與五近而恒相偪故多</span><br/>
<span class='tline' id='l400' data-llen='8376:8399'>　懼柔不能以自立二逺則宜有不利而其歸得以无</span><br/>
<span class='tline' id='l401' data-llen='8399:8422'>　咎者以用柔而居下卦之中也三與五皆陽而同功</span><br/>
<span class='tline' id='l402' data-llen='8422:8445'>　以位不同故三以賤而多凶不若五以貴而享其功</span><br/>
<span class='tline' id='l403' data-llen='8445:8472'><a onclick="displayPageImage('KR1a0118', 'WYG', '009-23a' );" name="009-23a" class="pb">[009-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8472:8495'>　也蓋三以柔居之則危以剛居之稍克勝任亦以重</span><br/>
<span class='tline' id='l405' data-llen='8495:8518'>　剛而不中位使然也至於五則以剛居之固得尊位</span><br/>
<span class='tline' id='l406' data-llen='8518:8541'>　大中以柔居之乃有處謙執柔以貴下賤之美是則</span><br/>
<span class='tline' id='l407' data-llen='8541:8549'>　所謂多功也</span><br/>
<span class='tline' id='l408' data-llen='8549:8558'>　　　右第九章</span><br/>
<span class='tline' id='l409' data-llen='8558:8581'>易之為書也廣大悉備有天道焉有人道焉有地道焉</span><br/>
<span class='tline' id='l410' data-llen='8581:8604'>兼三才而兩之故六六者非他也三才之道也道有變</span><br/>
<span class='tline' id='l411' data-llen='8604:8627'>動故曰爻爻有等故曰物物相雜故曰文文不當故吉</span><br/>
<span class='tline' id='l412' data-llen='8627:8654'><a onclick="displayPageImage('KR1a0118', 'WYG', '009-23b' );" name="009-23b" class="pb">[009-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8654:8659'>凶生焉</span><br/>
<span class='tline' id='l414' data-llen='8659:8682'>　廣謂如地之無所不容大謂如天之無所不幬悉備</span><br/>
<span class='tline' id='l415' data-llen='8682:8705'>　謂人物之理纎悉具備於其中三極以理言三才以</span><br/>
<span class='tline' id='l416' data-llen='8705:8728'>　用言三畫之卦三才各一而已一而不兩則獨而無</span><br/>
<span class='tline' id='l417' data-llen='8728:8751'>　對故必兼而兩之以爲六畫也六畫既成始有變動</span><br/>
<span class='tline' id='l418' data-llen='8751:8774'>　六虚周流剛柔相推陰陽相交故曰爻爻有上下貴</span><br/>
<span class='tline' id='l419' data-llen='8774:8797'>　賤等級故曰物物錯雜而彬彬故曰文錯雜而不相</span><br/>
<span class='tline' id='l420' data-llen='8797:8820'>　得此順彼逆故吉凶以之生人事之得失於此乎備</span><br/>
<span class='tline' id='l421' data-llen='8820:8847'><a onclick="displayPageImage('KR1a0118', 'WYG', '009-24a' );" name="009-24a" class="pb">[009-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8847:8851'>　矣</span><br/>
<span class='tline' id='l423' data-llen='8851:8860'>　　　右第十章</span><br/>
<span class='tline' id='l424' data-llen='8860:8883'>易之興也其當殷之末世周之盛徳邪當文王與紂之</span><br/>
<span class='tline' id='l425' data-llen='8883:8906'>事邪是故其辭危危者使平易者使傾其道甚大百物</span><br/>
<span class='tline' id='l426' data-llen='8906:8925'>不廢懼以終始其要无咎此之謂易之道也</span><br/>
<span class='tline' id='l427' data-llen='8925:8948'>　文王以盛徳遇末世而有憂患故其繫易也有危懼</span><br/>
<span class='tline' id='l428' data-llen='8948:8971'>　之辭葢以人之處事危懼則無不安慢易則無不覆</span><br/>
<span class='tline' id='l429' data-llen='8971:8994'>　理有必至若或使之此易之道也百物猶云百事近</span><br/>
<span class='tline' id='l430' data-llen='8994:9021'><a onclick="displayPageImage('KR1a0118', 'WYG', '009-24b' );" name="009-24b" class="pb">[009-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9021:9044'>　而語黙動靜之得失逺而天下國家之興亡靡不由</span><br/>
<span class='tline' id='l432' data-llen='9044:9067'>　此此易道之大百物皆不能廢也苟能懼以終而如</span><br/>
<span class='tline' id='l433' data-llen='9067:9090'>　始乃可要其終而得无咎蓋敬懼之心止求補過非</span><br/>
<span class='tline' id='l434' data-llen='9090:9108'>　敢有求吉之心也此易辭教人之道也</span><br/>
<span class='tline' id='l435' data-llen='9108:9118'>　　　右第十一章</span><br/>
<span class='tline' id='l436' data-llen='9118:9141'>夫乾天下之至健也徳行恒易以知險夫坤天下之至</span><br/>
<span class='tline' id='l437' data-llen='9141:9164'>順也徳行恒簡以知阻能説諸心能研諸侯之慮定天</span><br/>
<span class='tline' id='l438' data-llen='9164:9177'>下之吉凶成天下之亹亹者</span><br/>
<span class='tline' id='l439' data-llen='9177:9204'><a onclick="displayPageImage('KR1a0118', 'WYG', '009-25a' );" name="009-25a" class="pb">[009-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9204:9227'>　此以體乾坤之徳者言之得諸心爲徳見諸事爲行</span><br/>
<span class='tline' id='l441' data-llen='9227:9250'>　人心之險至難知也人事之阻至難治也以險阻禦</span><br/>
<span class='tline' id='l442' data-llen='9250:9273'>　險阻則不足以知險阻而亦終無以處之矣惟中心</span><br/>
<span class='tline' id='l443' data-llen='9273:9296'>　易直者能燭其情而有以平其險也惟行事簡靜者</span><br/>
<span class='tline' id='l444' data-llen='9296:9319'>　能察其機而有以通其阻也易簡之理足以悅心險</span><br/>
<span class='tline' id='l445' data-llen='9319:9342'>　阻之幾又能研慮故爲天下定其吉凶而成其亹亹</span><br/>
<span class='tline' id='l446' data-llen='9342:9360'>　者非體乾坤至健至順之徳其孰能之</span><br/>
<span class='tline' id='l447' data-llen='9360:9383'>是故變化云為吉事有祥象事知器占事知來天地設</span><br/>
<span class='tline' id='l448' data-llen='9383:9410'><a onclick="displayPageImage('KR1a0118', 'WYG', '009-25b' );" name="009-25b" class="pb">[009-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9410:9425'>位聖人成能人謀鬼神百姓與能</span><br/>
<span class='tline' id='l450' data-llen='9425:9448'>　變化謂易之陰陽云為謂人之言動以易中變化之</span><br/>
<span class='tline' id='l451' data-llen='9448:9471'>　理用之於云爲則事皆吉而有祥或有所象之事則</span><br/>
<span class='tline' id='l452' data-llen='9471:9494'>　能知器之形而可以制器或有所占之事則能知未</span><br/>
<span class='tline' id='l453' data-llen='9494:9517'>　來之吉凶而可以斷疑云爲象占則上篇所謂以言</span><br/>
<span class='tline' id='l454' data-llen='9517:9540'>　以動以制器以卜筮也四者皆本諸天地之道以教</span><br/>
<span class='tline' id='l455' data-llen='9540:9563'>　人者也天地設位易之體也聖人成能易之書也明</span><br/>
<span class='tline' id='l456' data-llen='9563:9586'>　則謀之於人幽則謀之於鬼雖日用不知之百姓亦</span><br/>
<span class='tline' id='l457' data-llen='9586:9613'><a onclick="displayPageImage('KR1a0118', 'WYG', '009-26a' );" name="009-26a" class="pb">[009-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9613:9636'>　可與於聖人之能易之用也學易先居而後動用易</span><br/>
<span class='tline' id='l459' data-llen='9636:9659'>　先人而後鬼洪範曰謀及乃心謀及卿士謀及庶人</span><br/>
<span class='tline' id='l460' data-llen='9659:9670'>　謀及卜筮是其義也</span><br/>
<span class='tline' id='l461' data-llen='9670:9693'>八卦以象告爻彖以情言剛柔雜居而吉凶可見矣變</span><br/>
<span class='tline' id='l462' data-llen='9693:9716'>動以利言吉凶以情遷是故愛惡相攻而吉凶生逺近</span><br/>
<span class='tline' id='l463' data-llen='9716:9739'>相取而悔吝生情偽相感而利害生凡易之情近而不</span><br/>
<span class='tline' id='l464' data-llen='9739:9751'>相得則凶或害之悔且吝</span><br/>
<span class='tline' id='l465' data-llen='9751:9774'>　以象告者示人以意以情言者究盡其理剛柔雜居</span><br/>
<span class='tline' id='l466' data-llen='9774:9801'><a onclick="displayPageImage('KR1a0118', 'WYG', '009-26b' );" name="009-26b" class="pb">[009-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='9801:9824'>　當位不當位而吉凶見矣易之變動欲人行其所利</span><br/>
<span class='tline' id='l468' data-llen='9824:9847'>　如利貞之類然不免吉凶殊分者由情而遷也愛惡</span><br/>
<span class='tline' id='l469' data-llen='9847:9870'>　者時所生如泰則交否則隔也逺近者位所限如蒙</span><br/>
<span class='tline' id='l470' data-llen='9870:9893'>　之逺實比之此匪也情偽者徳所發如泰之光大否</span><br/>
<span class='tline' id='l471' data-llen='9893:9916'>　之包羞也愛惡之情顯故生吉凶逺近之迹疑故生</span><br/>
<span class='tline' id='l472' data-llen='9916:9939'>　悔吝情偽之積深故生利害然惟近而不相得者則</span><br/>
<span class='tline' id='l473' data-llen='9939:9962'>　有凶有害有悔且吝逺則無是矣皆所謂吉凶以情</span><br/>
<span class='tline' id='l474' data-llen='9962:9978'>　遷也凶害悔吝則易情之險阻也</span><br/>
<span class='tline' id='l475' data-llen='9978:10005'><a onclick="displayPageImage('KR1a0118', 'WYG', '009-27a' );" name="009-27a" class="pb">[009-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10005:10028'>將叛者其辭慙中心疑者其辭枝吉人之辭寡躁人之</span><br/>
<span class='tline' id='l477' data-llen='10028:10046'>辭多誣善之人其辭游失其守者其辭屈</span><br/>
<span class='tline' id='l478' data-llen='10046:10069'>　將欲倍叛迹雖未彰而中情有慊隱隱難秘故其辭</span><br/>
<span class='tline' id='l479' data-llen='10069:10092'>　慙中心疑惑則兩岐其說故其辭枝吉人靜重深厚</span><br/>
<span class='tline' id='l480' data-llen='10092:10115'>　故其辭寡躁人輕浮淺薄故其辭多誣善者無實而</span><br/>
<span class='tline' id='l481' data-llen='10115:10138'>　欲人生疑故其辭游失守者强說而反已無㨿故其</span><br/>
<span class='tline' id='l482' data-llen='10138:10161'>　辭屈此人情之險阻也非體乾坤之易簡者其孰能</span><br/>
<span class='tline' id='l483' data-llen='10161:10176'>　知之故曰易簡而天下之理得</span><br/>
<span class='tline' id='l484' data-llen='10176:10203'><a onclick="displayPageImage('KR1a0118', 'WYG', '009-27b' );" name="009-27b" class="pb">[009-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10203:10213'>　　　右第十二章</span><br/>
<span class='tline' id='l486' data-llen='10213:10216'>　</span><br/>
<span class='tline' id='l487' data-llen='10216:10219'>　</span><br/>
<span class='tline' id='l488' data-llen='10219:10222'>　</span><br/>
<span class='tline' id='l489' data-llen='10222:10225'>　</span><br/>
<span class='tline' id='l490' data-llen='10225:10228'>　</span><br/>
<span class='tline' id='l491' data-llen='10228:10231'>　</span><br/>
<span class='tline' id='l492' data-llen='10231:10241'>御纂周易述義卷九</span><br/>
</p>
<p><br/>
</p>
  </div>
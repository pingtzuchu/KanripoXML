<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0068', 'WYG', '077-1a' );" name="077-1a" class="pb">[077-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:205'>欽定禮記義疏卷七十七</span><br/>
<span class='tline' id='l10' data-llen='205:216'>　喪服四制第四十九</span><br/>
<span class='tline' id='l11' data-llen='216:239'>　　正義孔氏穎達曰案鄭目録云名曰喪服四制者</span><br/>
<span class='tline' id='l12' data-llen='239:262'>　　以其記喪服之制取於仁義禮智也此於别録舊</span><br/>
<span class='tline' id='l13' data-llen='262:285'>　　説屬喪服但以上諸篇皆記儀禮當篇之義故毎</span><br/>
<span class='tline' id='l14' data-llen='285:308'>　　篇言義此則記者别記喪服之四制非記儀禮喪</span><br/>
<span class='tline' id='l15' data-llen='308:323'>　　服之篇故不云喪服之義也</span><br/>
<span class='tline' id='l16' data-llen='323:349'><a onclick="displayPageImage('KR1d0068', 'WYG', '077-1b' );" name="077-1b" class="pb">[077-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='349:372'>　　案此篇小戴本所無今按其文取之大戴本命篇</span><br/>
<span class='tline' id='l18' data-llen='372:395'>　　者大半而因殺以為節上與家語同必後人掇兩</span><br/>
<span class='tline' id='l19' data-llen='395:418'>　　書以已意附益首尾以成此篇故不與三年問相</span><br/>
<span class='tline' id='l20' data-llen='418:435'>　　次而附之小戴之末鄭因存之也</span><br/>
<span class='tline' id='l21' data-llen='435:458'>凡禮之大體體天地法四時則隂陽順人情故謂之禮</span><br/>
<span class='tline' id='l22' data-llen='458:478'>訾之者是不知禮之所由生也<span class='krp-note'>訾音/紫</span></span><br/>
<span class='tline' id='l23' data-llen='478:501'>　正義鄭氏康成曰禮之言體也故謂之禮言本有法</span><br/>
<span class='tline' id='l24' data-llen='501:524'>　則而生也口毁曰訾　孔氏穎達曰體天地天地所</span><br/>
<span class='tline' id='l25' data-llen='524:550'><a onclick="displayPageImage('KR1d0068', 'WYG', '077-2a' );" name="077-2a" class="pb">[077-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='550:573'>　生之物皆以禮定之法四時變而從時也則隂陽吉</span><br/>
<span class='tline' id='l27' data-llen='573:596'>　凶異道也順人情下四制是也　馬氏晞孟曰天地</span><br/>
<span class='tline' id='l28' data-llen='596:619'>　者禮之本也隂陽者禮之端也四時者禮之柄也人</span><br/>
<span class='tline' id='l29' data-llen='619:642'>　情者禮之道也　胡氏銓曰一體不備不足謂之成</span><br/>
<span class='tline' id='l30' data-llen='642:665'>　人一物不體不足謂之成禮體者何也禮也非禮體</span><br/>
<span class='tline' id='l31' data-llen='665:688'>　不足以為大非聖人不足以知禮之大故訾之者為</span><br/>
<span class='tline' id='l32' data-llen='688:711'>　不知禮　陳氏澔曰體天地以定尊卑法四時以為</span><br/>
<span class='tline' id='l33' data-llen='711:734'>　往來則隂陽以殊吉凶順人情以為隆殺先王制禮</span><br/>
<span class='tline' id='l34' data-llen='734:760'><a onclick="displayPageImage('KR1d0068', 'WYG', '077-2b' );" name="077-2b" class="pb">[077-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='760:780'>　皆本於此不獨喪禮為然故曰凡禮之大體</span><br/>
<span class='tline' id='l36' data-llen='780:803'>　案節文禮也即心之體也體天地體字即易體仁中</span><br/>
<span class='tline' id='l37' data-llen='803:826'>　庸體物之體字言與為體而無二也此禮具乎心本</span><br/>
<span class='tline' id='l38' data-llen='826:842'>　乎天殽乎地皆是物也是之謂體</span><br/>
<span class='tline' id='l39' data-llen='842:859'>夫禮吉凶異道不得相干取之隂陽也</span><br/>
<span class='tline' id='l40' data-llen='859:882'>　正義鄭氏康成曰吉禮凶禮異道謂衣服容貎及器</span><br/>
<span class='tline' id='l41' data-llen='882:905'>　物也　孔氏穎達曰天地包四時隂陽人情無物不</span><br/>
<span class='tline' id='l42' data-llen='905:928'>　總故不覆説體天地之事　吕氏大臨曰禮之有吉</span><br/>
<span class='tline' id='l43' data-llen='928:954'><a onclick="displayPageImage('KR1d0068', 'WYG', '077-3a' );" name="077-3a" class="pb">[077-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='954:972'>　凶猶天之有隂陽可異而不可相干也</span><br/>
<span class='tline' id='l45' data-llen='972:995'>　案取之隂陽者謂取則其義也人生則陽明故從吉</span><br/>
<span class='tline' id='l46' data-llen='995:1005'>　死則隂暗故從凶</span><br/>
<span class='tline' id='l47' data-llen='1005:1028'>喪有四制變而從宜取之四時也有㤙有理有節有權</span><br/>
<span class='tline' id='l48' data-llen='1028:1051'>取之人情也恩者仁也理者義也節者禮也權者知也</span><br/>
<span class='tline' id='l49' data-llen='1051:1067'>仁義禮知人道具矣<span class='krp-note'>知音/智</span></span><br/>
<span class='tline' id='l50' data-llen='1067:1090'>　正義鄭氏康成曰取之四時謂其數也取之人情謂</span><br/>
<span class='tline' id='l51' data-llen='1090:1113'>　其制也　孔氏穎達曰變而從宜者言門内言恩若</span><br/>
<span class='tline' id='l52' data-llen='1113:1139'><a onclick="displayPageImage('KR1d0068', 'WYG', '077-3b' );" name="077-3b" class="pb">[077-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1139:1162'>　於門外則變而行義尊卑有定禮制有恒以節為限</span><br/>
<span class='tline' id='l54' data-llen='1162:1185'>　或有事故不能備禮則變而行權是皆從宜取之人</span><br/>
<span class='tline' id='l55' data-llen='1185:1208'>　情也恩屬於仁理屬於義節屬於禮量事權宜非知</span><br/>
<span class='tline' id='l56' data-llen='1208:1231'>　不可人道具矣此總結四制之義　吕氏大臨曰禮</span><br/>
<span class='tline' id='l57' data-llen='1231:1254'>　有恩有理有節有權猶天之有四時可變而不可執</span><br/>
<span class='tline' id='l58' data-llen='1254:1277'>　一也仁義禮知人道具矣人道具則天道具其實一</span><br/>
<span class='tline' id='l59' data-llen='1277:1300'>　也　馬氏曰恩理所以厚其死節權所以存其生厚</span><br/>
<span class='tline' id='l60' data-llen='1300:1323'>　其死故為父斬衰三年為君亦斬衰三年存其生者</span><br/>
<span class='tline' id='l61' data-llen='1323:1349'><a onclick="displayPageImage('KR1d0068', 'WYG', '077-4a' );" name="077-4a" class="pb">[077-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1349:1364'>　故曰毁不滅性不以死傷生也</span><br/>
<span class='tline' id='l63' data-llen='1364:1387'>　通論胡氏銓曰言仁義禮知而不及信者仁義禮知</span><br/>
<span class='tline' id='l64' data-llen='1387:1410'>　非信不立既言人道具則信在其中可知矣　呉氏</span><br/>
<span class='tline' id='l65' data-llen='1410:1433'>　澄曰禮之大體體天地者總其綱下三者分其目隂</span><br/>
<span class='tline' id='l66' data-llen='1433:1456'>　陽之氣四時之序即天地也人生天地閒其情與天</span><br/>
<span class='tline' id='l67' data-llen='1456:1479'>　地之情通故天地足以該人情吉凶軍賓嘉五禮之</span><br/>
<span class='tline' id='l68' data-llen='1479:1487'>　内各備隂陽</span><br/>
<span class='tline' id='l69' data-llen='1487:1510'>　案權何以曰知凡權度銖兩由此心之眀覺精切不</span><br/>
<span class='tline' id='l70' data-llen='1510:1536'><a onclick="displayPageImage('KR1d0068', 'WYG', '077-4b' );" name="077-4b" class="pb">[077-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1536:1544'>　差也故曰知</span><br/>
<span class='tline' id='l72' data-llen='1544:1572'>其恩厚者其服重故為父斬衰三年以恩制者也<span class='krp-note'>為于/偽反</span></span><br/>
<span class='tline' id='l73' data-llen='1572:1582'>　<span class='krp-note'>衰七/回反</span></span><br/>
<span class='tline' id='l74' data-llen='1582:1605'>　正義鄭氏康成曰服莫重斬衰也　孔氏穎達曰此</span><br/>
<span class='tline' id='l75' data-llen='1605:1628'>　眀恩制也父恩最深故特舉父言之其實門内諸親</span><br/>
<span class='tline' id='l76' data-llen='1628:1637'>　之服皆恩制也</span><br/>
<span class='tline' id='l77' data-llen='1637:1660'>門内之治恩揜義門外之治義斷恩資於事父以事君</span><br/>
<span class='tline' id='l78' data-llen='1660:1683'>而敬同貴貴尊尊義之大者也故為君亦斬衰三年以</span><br/>
<span class='tline' id='l79' data-llen='1683:1709'><a onclick="displayPageImage('KR1d0068', 'WYG', '077-5a' );" name="077-5a" class="pb">[077-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1709:1726'>義制者也<span class='krp-note'>治直吏反/斷丁亂反</span></span><br/>
<span class='tline' id='l81' data-llen='1726:1753'>　正義鄭氏康成曰資猶操也貴貴謂為大夫君也<span class='krp-note'>孔/疏</span></span><br/>
<span class='tline' id='l82' data-llen='1753:1792'>　<span class='krp-note'>大夫之臣事大夫為君/大夫尊貴臣能盡敬</span>尊尊謂為天子諸侯也<span class='krp-note'>孔疏/天子</span></span><br/>
<span class='tline' id='l83' data-llen='1792:1827'>　<span class='krp-note'>諸侯之臣事天子諸侯為/君同為南面臣能極敬</span>　孔氏穎達曰此眀義制</span><br/>
<span class='tline' id='l84' data-llen='1827:1850'>　也門内之親故得行私恩揜公義若三年之喪君不</span><br/>
<span class='tline' id='l85' data-llen='1850:1873'>　呼其門是也門外謂朝廷之間公朝當以公義絶私</span><br/>
<span class='tline' id='l86' data-llen='1873:1896'>　恩若金革之事無辟是也操事父之道以事君則敬</span><br/>
<span class='tline' id='l87' data-llen='1896:1919'>　君與父同以義斷恩門外如一雖復大夫與王侯有</span><br/>
<span class='tline' id='l88' data-llen='1919:1945'><a onclick="displayPageImage('KR1d0068', 'WYG', '077-5b' );" name="077-5b" class="pb">[077-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1945:1968'>　異而其臣敬不殊故並云義之大者故為君亦斬衰</span><br/>
<span class='tline' id='l90' data-llen='1968:1977'>　三年同於父也</span><br/>
<span class='tline' id='l91' data-llen='1977:1997'>　案儀禮義服五服皆有之此特言其重者也</span><br/>
<span class='tline' id='l92' data-llen='1997:2020'>三日而食三月而沐期而練毁不滅性不以死傷生也</span><br/>
<span class='tline' id='l93' data-llen='2020:2043'>喪不過三年苴衰不補墳墓不培祥之日鼔素琴告民</span><br/>
<span class='tline' id='l94' data-llen='2043:2066'>有終也以節制者也資於事父以事母而愛同天無二</span><br/>
<span class='tline' id='l95' data-llen='2066:2089'>日土無二王國無二君家無二尊以一治之也故父在</span><br/>
<span class='tline' id='l96' data-llen='2089:2125'>為母齊衰期者見無二尊也<span class='krp-note'>期音基苴七餘反為于偽/反齊音咨見賢遍反大戴</span></span><br/>
<span class='tline' id='l97' data-llen='2125:2151'><a onclick="displayPageImage('KR1d0068', 'WYG', '077-6a' );" name="077-6a" class="pb">[077-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2151:2170'>　<span class='krp-note'>不培作不坿下有/下同丘陵四字</span></span><br/>
<span class='tline' id='l99' data-llen='2170:2198'>　正義鄭氏康成曰食食粥也沐謂將虞祭時也<span class='krp-note'>孔疏/士虞</span></span><br/>
<span class='tline' id='l100' data-llen='2198:2232'>　<span class='krp-note'>禮沐而不櫛雜記曰/非虞祔練祥無沐浴</span>補培猶治也鼓素琴始存樂也</span><br/>
<span class='tline' id='l101' data-llen='2232:2266'>　<span class='krp-note'>孔疏始存省此樂若/縣而作在既禫之後</span>三年不為樂樂必崩　孔氏穎</span><br/>
<span class='tline' id='l102' data-llen='2266:2289'>　達曰此眀節制也不補者苴麻之衰雖破不補也不</span><br/>
<span class='tline' id='l103' data-llen='2289:2312'>　培者一成丘陵之後不培益其土也大祥日得鼔素</span><br/>
<span class='tline' id='l104' data-llen='2312:2335'>　琴所以為此上事者教其民使哀有終極也以節制</span><br/>
<span class='tline' id='l105' data-llen='2335:2358'>　者以情實未已仍以禮節為限制抑其情也自此以</span><br/>
<span class='tline' id='l106' data-llen='2358:2384'><a onclick="displayPageImage('KR1d0068', 'WYG', '077-6b' );" name="077-6b" class="pb">[077-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2384:2407'>　上皆節制之事自此以下更眀節制欲尊歸於一無</span><br/>
<span class='tline' id='l108' data-llen='2407:2430'>　二事之理言父母恩愛雖同而服乃有異以不敢二</span><br/>
<span class='tline' id='l109' data-llen='2430:2453'>　尊故也故下總結無二尊之理　吕氏大臨曰創鉅</span><br/>
<span class='tline' id='l110' data-llen='2453:2476'>　者其日久痛甚者其愈遲遂其無窮之情則情之過</span><br/>
<span class='tline' id='l111' data-llen='2476:2499'>　者不至滅性不止而情之不及者不知所勉矣故三</span><br/>
<span class='tline' id='l112' data-llen='2499:2522'>　日而殯未殯不食既殯食粥朝暮皆一溢米三月而</span><br/>
<span class='tline' id='l113' data-llen='2522:2548'>　𦵏未𦵏不沐既𦵏將虞然後沐浴期而小祥既小祥</span><br/>
<span class='tline' id='l114' data-llen='2548:2571'>　然後練冠練衣盖毁不可以久久則滅性以死傷生</span><br/>
<span class='tline' id='l115' data-llen='2571:2597'><a onclick="displayPageImage('KR1d0068', 'WYG', '077-7a' );" name="077-7a" class="pb">[077-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2597:2620'>　不得申其孝矣恩雖重也嵗月之久則不可不除故</span><br/>
<span class='tline' id='l117' data-llen='2620:2643'>　喪不過三年苴麻之衰以為至痛飾非求乎完且久</span><br/>
<span class='tline' id='l118' data-llen='2643:2667'>　故服雖敝而不補𦵏之言藏封之以識非求乎高大</span><br/>
<span class='tline' id='l119' data-llen='2667:2691'>　而終不夷故墳墓不培哀雖甚也已過則不可不樂故</span><br/>
<span class='tline' id='l120' data-llen='2691:2714'>　既祥而後樂者示哀亦不可以無終此所以為之節</span><br/>
<span class='tline' id='l121' data-llen='2714:2737'>　也　賈氏公彦曰子為母屈而期心喪猶三年故父</span><br/>
<span class='tline' id='l122' data-llen='2737:2760'>　雖為妻期而除然必三年乃娶者達子心喪之志也</span><br/>
<span class='tline' id='l123' data-llen='2760:2783'>　　程子曰古之父在為母服期今則皆為三年之喪</span><br/>
<span class='tline' id='l124' data-llen='2783:2809'><a onclick="displayPageImage('KR1d0068', 'WYG', '077-7b' );" name="077-7b" class="pb">[077-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2809:2832'>　皆為三年喪則家有二尊矣可無嫌乎䖏今之宜服</span><br/>
<span class='tline' id='l126' data-llen='2832:2855'>　齊衰一年外以墨縗終月算可以存古之禮全今之</span><br/>
<span class='tline' id='l127' data-llen='2855:2859'>　制</span><br/>
<span class='tline' id='l128' data-llen='2859:2882'>　通論吕氏大臨曰檀弓曰祥而縞是月禫徙月樂又</span><br/>
<span class='tline' id='l129' data-llen='2882:2905'>　曰孔子既祥五日弹琴而不成聲十日而成笙歌又</span><br/>
<span class='tline' id='l130' data-llen='2905:2928'>　曰魯人有朝祥而暮歌者子路笑之子曰又多乎哉</span><br/>
<span class='tline' id='l131' data-llen='2928:2951'>　踰月則善矣又孟獻子禫縣而不樂夫子曰獻子加</span><br/>
<span class='tline' id='l132' data-llen='2951:2974'>　於人一等矣由此觀之既禫徙月然後可樂孔子亦</span><br/>
<span class='tline' id='l133' data-llen='2974:3000'><a onclick="displayPageImage('KR1d0068', 'WYG', '077-8a' );" name="077-8a" class="pb">[077-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3000:3023'>　未以朝祥暮歌為非而既祥五日弹琴乃躬行之何</span><br/>
<span class='tline' id='l135' data-llen='3023:3046'>　也盖祥者吉也自練至於祥漸而即吉則人既祥可</span><br/>
<span class='tline' id='l136' data-llen='3046:3069'>　樂矣然又至於禫之徙月為樂不忍遽也此云祥之</span><br/>
<span class='tline' id='l137' data-llen='3069:3092'>　日鼓素琴或未然　又曰父子之道天之合也其愛</span><br/>
<span class='tline' id='l138' data-llen='3092:3115'>　不可觧於心此以恩制者也君臣之道人之合也義</span><br/>
<span class='tline' id='l139' data-llen='3115:3138'>　則從不義則去此以義制者也情之至者遂之則無</span><br/>
<span class='tline' id='l140' data-llen='3138:3161'>　窮也至於無窮則賢者過之不肖者不可繼道所以</span><br/>
<span class='tline' id='l141' data-llen='3161:3184'>　不行此不可不以節制者也遂其所不得申則無等</span><br/>
<span class='tline' id='l142' data-llen='3184:3210'><a onclick="displayPageImage('KR1d0068', 'WYG', '077-8b' );" name="077-8b" class="pb">[077-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3210:3233'>　差施之於所不必用則事無實責之於所不能具則</span><br/>
<span class='tline' id='l144' data-llen='3233:3256'>　力不給必之於所不能行則人告病此不可不以權</span><br/>
<span class='tline' id='l145' data-llen='3256:3279'>　制者也故恩莫大於父服莫重於斬衰極其恩而制</span><br/>
<span class='tline' id='l146' data-llen='3279:3302'>　其服也極天下之愛莫愛於父極天下之敬莫敬於</span><br/>
<span class='tline' id='l147' data-llen='3302:3325'>　君愛敬生乎心與生俱生者故門内以親為重故為</span><br/>
<span class='tline' id='l148' data-llen='3325:3348'>　父斬衰親親之至也門外以君為重故為君亦斬衰</span><br/>
<span class='tline' id='l149' data-llen='3348:3364'>　尊尊之至也内外尊親其義一也</span><br/>
<span class='tline' id='l150' data-llen='3364:3387'>　案父在為母期庾氏皇氏熊氏俱以為屬下經權制</span><br/>
<span class='tline' id='l151' data-llen='3387:3413'><a onclick="displayPageImage('KR1d0068', 'WYG', '077-9a' );" name="077-9a" class="pb">[077-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3413:3436'>　獨鄭氏於期下總注三日而食三月而沐之事是為</span><br/>
<span class='tline' id='l153' data-llen='3436:3459'>　母期之文乃在節制之中攷古本及大戴本則資於</span><br/>
<span class='tline' id='l154' data-llen='3459:3482'>　事父以事母半莭本在三日而食上與資於事父以</span><br/>
<span class='tline' id='l155' data-llen='3482:3505'>　事君接遞而下而後錯簡耳故雖從今本而以鄭説</span><br/>
<span class='tline' id='l156' data-llen='3505:3510'>　為正</span><br/>
<span class='tline' id='l157' data-llen='3510:3533'>杖者何也爵也三日授子杖五日授大夫杖七日授士</span><br/>
<span class='tline' id='l158' data-llen='3533:3556'>杖或曰擔主或曰輔病婦人童子不杖不能病也百官</span><br/>
<span class='tline' id='l159' data-llen='3556:3579'>備百物具不言而事行者扶而起言而后事行者杖而</span><br/>
<span class='tline' id='l160' data-llen='3579:3605'><a onclick="displayPageImage('KR1d0068', 'WYG', '077-9b' );" name="077-9b" class="pb">[077-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3605:3628'>起身自執事而后行者面垢而已秃者不髽傴者不袒</span><br/>
<span class='tline' id='l162' data-llen='3628:3656'>跛者不踊老病不止酒肉凡此八者以權制者也<span class='krp-note'>擔是/艶反</span></span><br/>
<span class='tline' id='l163' data-llen='3656:3691'>　<span class='krp-note'>秃吐木反髽側瓜反傴紆主反跛彼我/反大戴無起四十字此八者作凡此</span></span><br/>
<span class='tline' id='l164' data-llen='3691:3714'>　正義鄭氏康成曰五日七日授杖謂為君喪也扶而</span><br/>
<span class='tline' id='l165' data-llen='3714:3737'>　起謂天子諸侯也杖而起謂大夫士也面垢而已謂</span><br/>
<span class='tline' id='l166' data-llen='3737:3760'>　庶民也髽婦人也男子免而婦人髽髽或為免　孔</span><br/>
<span class='tline' id='l167' data-llen='3760:3783'>　氏穎達曰此眀權制也權制之中所以先眀杖者以</span><br/>
<span class='tline' id='l168' data-llen='3783:3806'>　下有不應杖而杖又有應杖而不杖皆是權宜故先</span><br/>
<span class='tline' id='l169' data-llen='3806:3833'><a onclick="displayPageImage('KR1d0068', 'WYG', '077-10a' );" name="077-10a" class="pb">[077-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3833:3856'>　舉正杖於上杖之所設本為扶病而以爵者有徳其</span><br/>
<span class='tline' id='l171' data-llen='3856:3879'>　恩必深其病必重故杖為爵者設也三日五日七日</span><br/>
<span class='tline' id='l172' data-llen='3879:3903'>　厯叙其爵之人也喪服𫝊云杖者何爵也無爵而杖</span><br/>
<span class='tline' id='l173' data-llen='3903:3926'>　者何擔主也非主而杖者何輔病也鄭註擔假也尊</span><br/>
<span class='tline' id='l174' data-llen='3926:3949'>　其為主假之以杖庶子以下雖非適子皆杖為其輔</span><br/>
<span class='tline' id='l175' data-llen='3949:3972'>　病故也婦人未成人之婦人童子㓜男所以不杖為</span><br/>
<span class='tline' id='l176' data-llen='3972:3995'>　其不能病也不言而事行者謂王侯也喪具觸事委</span><br/>
<span class='tline' id='l177' data-llen='3995:4018'>　任百官不假自言而事得行故許子病深雖有扶病</span><br/>
<span class='tline' id='l178' data-llen='4018:4045'><a onclick="displayPageImage('KR1d0068', 'WYG', '077-10b' );" name="077-10b" class="pb">[077-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4045:4068'>　之杖亦不能起又須人扶乃起也言而後事行者謂</span><br/>
<span class='tline' id='l180' data-llen='4068:4091'>　大夫士既無百官百物須已言而後喪事行故不許</span><br/>
<span class='tline' id='l181' data-llen='4091:4114'>　極病所以杖而起不用扶也身自執事者謂庶人也</span><br/>
<span class='tline' id='l182' data-llen='4114:4137'>　卑無人可使但身自執事不可許病故有杖不得用</span><br/>
<span class='tline' id='l183' data-llen='4137:4160'>　但使面有塵垢之容而已子於父母貴賤情同而病</span><br/>
<span class='tline' id='l184' data-llen='4160:4183'>　不得一故為權制髽是婦人大紒重喪辮麻繞髮秃</span><br/>
<span class='tline' id='l185' data-llen='4183:4206'>　者無髮故不髽女秃不髽故男子秃亦不免袒者露</span><br/>
<span class='tline' id='l186' data-llen='4206:4229'>　膊傴者可憎故不露跛人脚蹇故不踊老病身已羸</span><br/>
<span class='tline' id='l187' data-llen='4229:4256'><a onclick="displayPageImage('KR1d0068', 'WYG', '077-11a' );" name="077-11a" class="pb">[077-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4256:4279'>　瘠又使備禮或致滅性非制所許故酒肉養之此八</span><br/>
<span class='tline' id='l189' data-llen='4279:4302'>　條不可以强逼故聖人權宜制也所謂八者謂應杖</span><br/>
<span class='tline' id='l190' data-llen='4302:4325'>　不杖不應杖而杖一也扶而起二也杖而起三也面</span><br/>
<span class='tline' id='l191' data-llen='4325:4348'>　垢四也秃者五也傴者六也跛者七也老病者八也</span><br/>
<span class='tline' id='l192' data-llen='4348:4371'>　　又曰案喪大記大夫與士之喪皆云三日授子杖</span><br/>
<span class='tline' id='l193' data-llen='4371:4391'>　同主為其親也今云五日七日故知為君也</span><br/>
<span class='tline' id='l194' data-llen='4391:4414'>　通論吕氏大臨曰喪之有杖所以輔病也孝子毁瘠</span><br/>
<span class='tline' id='l195' data-llen='4414:4437'>　之至非杖不能起後世因之以為節文親喪則親者</span><br/>
<span class='tline' id='l196' data-llen='4437:4464'><a onclick="displayPageImage('KR1d0068', 'WYG', '077-11b' );" name="077-11b" class="pb">[077-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4464:4487'>　杖君喪則有爵者杖童子當室則杖皆以其主喪而</span><br/>
<span class='tline' id='l198' data-llen='4487:4510'>　有杖故曰擔主也國君之喪三日子夫人杖五日大</span><br/>
<span class='tline' id='l199' data-llen='4510:4533'>　夫世婦杖大夫之喪既殯主人主婦室老皆杖士之</span><br/>
<span class='tline' id='l200' data-llen='4533:4556'>　喪三日之朝主人杖婦人皆杖則婦人有杖矣此云</span><br/>
<span class='tline' id='l201' data-llen='4556:4579'>　婦人不杖者先儒云謂皆以㓜不能病故不杖其義</span><br/>
<span class='tline' id='l202' data-llen='4579:4602'>　然也　又曰先王制禮其本致一而不可二也婦人</span><br/>
<span class='tline' id='l203' data-llen='4602:4625'>　已嫁為夫斬為其父齊衰其致一於夫雖父不得而</span><br/>
<span class='tline' id='l204' data-llen='4625:4648'>　抗也親莫隆於父母父在為母齊衰期其致一於父</span><br/>
<span class='tline' id='l205' data-llen='4648:4675'><a onclick="displayPageImage('KR1d0068', 'WYG', '077-12a' );" name="077-12a" class="pb">[077-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4675:4698'>　雖母不得而抗也故愛有差等仁義所以並行而禮</span><br/>
<span class='tline' id='l207' data-llen='4698:4721'>　所由立致於一也　方氏慤曰伊耆氏言軍旅有爵</span><br/>
<span class='tline' id='l208' data-llen='4721:4744'>　者杖則不特喪事為然凡以優貴者也三日五日七</span><br/>
<span class='tline' id='l209' data-llen='4744:4767'>　日則以爵之貴賤而為授杖早晚之節凡此皆非禮</span><br/>
<span class='tline' id='l210' data-llen='4767:4777'>　之經故曰以權制</span><br/>
<span class='tline' id='l211' data-llen='4777:4800'>　案人子執親之喪也以身致之其得自致者為正不</span><br/>
<span class='tline' id='l212' data-llen='4800:4823'>　得致者為權若杖則所以安此身也衰病者用之惟</span><br/>
<span class='tline' id='l213' data-llen='4823:4846'>　天子諸侯大夫士居父母喪知義理則能病官備事</span><br/>
<span class='tline' id='l214' data-llen='4846:4873'><a onclick="displayPageImage('KR1d0068', 'WYG', '077-12b' );" name="077-12b" class="pb">[077-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4873:4896'>　具則可病病必有以扶之故以杖為正若婦人弱童</span><br/>
<span class='tline' id='l216' data-llen='4896:4919'>　子㓜皆不能病者也庶人身執事面垢而已又不可</span><br/>
<span class='tline' id='l217' data-llen='4919:4942'>　病者也則又以不杖為正以杖為權也庶人不杖而</span><br/>
<span class='tline' id='l218' data-llen='4942:4965'>　長子為主以接賓者勞則使擔之不止有爵矣權制</span><br/>
<span class='tline' id='l219' data-llen='4965:4988'>　一也庶子不杖而同此父母詎不能哀則雖不以杖</span><br/>
<span class='tline' id='l220' data-llen='4988:5011'>　即位而病則輔之幷不止擔主矣權制二也婦人不</span><br/>
<span class='tline' id='l221' data-llen='5011:5034'>　杖而有不為主而杖者姑在為夫為長子亦以輔病</span><br/>
<span class='tline' id='l222' data-llen='5034:5057'>　故此權制三也童子不杖而有杖者男子當室則杖</span><br/>
<span class='tline' id='l223' data-llen='5057:5084'><a onclick="displayPageImage('KR1d0068', 'WYG', '077-13a' );" name="077-13a" class="pb">[077-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5084:5107'>　女子子在室其主喪者不杖則子一人杖亦以擔主</span><br/>
<span class='tline' id='l225' data-llen='5107:5130'>　故此權制四也或曰二語上對大夫士則擔主輔病</span><br/>
<span class='tline' id='l226' data-llen='5130:5153'>　各一下對婦人童子其擔主輔病又各一而四耳百</span><br/>
<span class='tline' id='l227' data-llen='5153:5176'>　官以下申上爵者杖而庶人不杖之意不通考諸禮</span><br/>
<span class='tline' id='l228' data-llen='5176:5193'>　而觀其義則孰為正孰為權總不眀</span><br/>
<span class='tline' id='l229' data-llen='5193:5216'>　存疑庾氏蔚之曰父存為母一也不數杖與不杖之</span><br/>
<span class='tline' id='l230' data-llen='5216:5238'>　例吕氏大臨曰八者父在為母期一也婦人童子</span><br/>
<span class='tline' id='l231' data-llen='5238:5261'>　不杖二也杖而起三也面垢四也庾氏數為母而不</span><br/>
<span class='tline' id='l232' data-llen='5261:5288'><a onclick="displayPageImage('KR1d0068', 'WYG', '077-13b' );" name="077-13b" class="pb">[077-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5288:5301'>　數扶而起及童子不杖非</span><br/>
<span class='tline' id='l234' data-llen='5301:5324'>　案庾吕皆承今本以為母屬下節之誤而以杖而起</span><br/>
<span class='tline' id='l235' data-llen='5324:5339'>　為一與以扶而起為一誤正同</span><br/>
<span class='tline' id='l236' data-llen='5339:5362'>始死三日不怠三月不解期悲哀三年憂恩之殺也聖</span><br/>
<span class='tline' id='l237' data-llen='5362:5384'>人因殺以制節<span class='krp-note'>解佳買反期音/基殺色戒反</span></span><br/>
<span class='tline' id='l238' data-llen='5384:5407'>　正義鄭氏康成曰不怠哭不絶聲也不解不解衣而</span><br/>
<span class='tline' id='l239' data-llen='5407:5430'>　居不倦怠也　孔氏穎達曰此覆眀節制之事不怠</span><br/>
<span class='tline' id='l240' data-llen='5430:5453'>　謂哭不休息期悲哀者謂期閒朝夕恆哭三年憂謂</span><br/>
<span class='tline' id='l241' data-llen='5453:5480'><a onclick="displayPageImage('KR1d0068', 'WYG', '077-14a' );" name="077-14a" class="pb">[077-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5480:5503'>　不復朝夕哭但憂戚而已恩之殺者自初以降恩漸</span><br/>
<span class='tline' id='l243' data-llen='5503:5526'>　減殺也聖人因孝子情有減殺制為限節　吕氏大</span><br/>
<span class='tline' id='l244' data-llen='5526:5549'>　臨曰始死哭不絶聲水漿不入口者三日此三日不</span><br/>
<span class='tline' id='l245' data-llen='5549:5573'>　怠也未𦵏哭無時居倚廬寢不説絰帶此三月不解</span><br/>
<span class='tline' id='l246' data-llen='5573:5596'>　者也既虞卒哭惟朝夕哭此朞悲哀者也既練不朝</span><br/>
<span class='tline' id='l247' data-llen='5596:5619'>　夕哭哭無時謂哀至則哭此三年憂也君子之居喪</span><br/>
<span class='tline' id='l248' data-llen='5619:5642'>　期合乎中者也聖人因隆殺而制其禮所謂品節斯</span><br/>
<span class='tline' id='l249' data-llen='5642:5649'>　斯之謂禮</span><br/>
<span class='tline' id='l250' data-llen='5649:5676'><a onclick="displayPageImage('KR1d0068', 'WYG', '077-14b' );" name="077-14b" class="pb">[077-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5676:5699'>此喪之所以三年賢者不得過不肖者不得不及此喪</span><br/>
<span class='tline' id='l252' data-llen='5699:5722'>之中庸也王者之所常行也書曰髙宗諒闇三年不言</span><br/>
<span class='tline' id='l253' data-llen='5722:5745'>善之也王者莫不行此禮何以獨善之也曰高宗者武</span><br/>
<span class='tline' id='l254' data-llen='5745:5768'>丁武丁者殷之賢王也繼世即位而慈良於喪當此之</span><br/>
<span class='tline' id='l255' data-llen='5768:5791'>時殷衰而復興禮廢而復起故善之善之故載之書中</span><br/>
<span class='tline' id='l256' data-llen='5791:5814'>而高之故謂之高宗三年之喪君不言書云高宗諒闇</span><br/>
<span class='tline' id='l257' data-llen='5814:5842'>三年不言此之謂也然而曰言不文者謂臣下也<span class='krp-note'>復扶/又反</span></span><br/>
<span class='tline' id='l258' data-llen='5842:5865'>　正義鄭氏康成曰言不文者謂喪事辨不所當共也</span><br/>
<span class='tline' id='l259' data-llen='5865:5892'><a onclick="displayPageImage('KR1d0068', 'WYG', '077-15a' );" name="077-15a" class="pb">[077-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5892:5915'>　孝經説言不文者指士民也　孔氏穎逹曰三年之</span><br/>
<span class='tline' id='l261' data-llen='5915:5938'>　喪君不言是記者引古禮　吕氏大臨曰禮者所以</span><br/>
<span class='tline' id='l262' data-llen='5938:5961'>　敎民之中故三年之喪賢者不得過不肖者不敢不</span><br/>
<span class='tline' id='l263' data-llen='5961:5984'>　勉也三年之喪自天子達於庶人古之道也書稱高</span><br/>
<span class='tline' id='l264' data-llen='5984:6007'>　宗諒闇者先王之禮廢王者有不能行之者高宗以</span><br/>
<span class='tline' id='l265' data-llen='6007:6030'>　善喪聞為廢禮所由興故善之也不言而事行者此</span><br/>
<span class='tline' id='l266' data-llen='6030:6053'>　人君之喪禮故高宗三年不言也言而後事行者杖</span><br/>
<span class='tline' id='l267' data-llen='6053:6076'>　而起故言不文此士大夫之喪禮也　朱子曰諒闇</span><br/>
<span class='tline' id='l268' data-llen='6076:6103'><a onclick="displayPageImage('KR1d0068', 'WYG', '077-15b' );" name="077-15b" class="pb">[077-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6103:6112'>　天子居喪之名</span><br/>
<span class='tline' id='l270' data-llen='6112:6134'>　存疑孔氏安國曰諒闇讀為諒隂諒信也陰黙也</span><br/>
<span class='tline' id='l271' data-llen='6134:6164'>　鄭氏康成曰諒古作梁<img height='20' width='20' alt='&amp;KR0925' title='KR0925' src='https://raw.githubusercontent.com/kanripo/KR-Gaiji/master/images/KR0925.png'/>謂之梁闇讀如鶉䳺之䳺</span><br/>
<span class='tline' id='l272' data-llen='6164:6194'>　闇謂廬也廬謂有梁者所謂柱<img height='20' width='20' alt='&amp;KR0925' title='KR0925' src='https://raw.githubusercontent.com/kanripo/KR-Gaiji/master/images/KR0925.png'/>也　孔氏穎達曰</span><br/>
<span class='tline' id='l273' data-llen='6194:6216'>　古之王者既虞後施梁而柱<img height='20' width='20' alt='&amp;KR0925' title='KR0925' src='https://raw.githubusercontent.com/kanripo/KR-Gaiji/master/images/KR0925.png'/></span><br/>
<span class='tline' id='l274' data-llen='6216:6239'>禮斬衰之喪唯而不對齊衰之喪對而不言大功之喪</span><br/>
<span class='tline' id='l275' data-llen='6239:6255'>言而不議緦小功之喪議而不及樂</span><br/>
<span class='tline' id='l276' data-llen='6255:6278'>　正義鄭氏康成曰此謂與賓客也唯而不對相者為</span><br/>
<span class='tline' id='l277' data-llen='6278:6305'><a onclick="displayPageImage('KR1d0068', 'WYG', '077-16a' );" name="077-16a" class="pb">[077-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6305:6328'>　之應耳言謂先發口也　孔氏穎達曰唯而不對但</span><br/>
<span class='tline' id='l279' data-llen='6328:6351'>　稱唯而已不對其所問之事相者為之對不旁及也</span><br/>
<span class='tline' id='l280' data-llen='6351:6374'>　對而不言但對其所問之事不餘言也言而不議但</span><br/>
<span class='tline' id='l281' data-llen='6374:6397'>　言説他事不與人議論相問答也議而不及樂得議</span><br/>
<span class='tline' id='l282' data-llen='6397:6420'>　他事但不能聽及於樂也　吕氏大臨曰此不言謂</span><br/>
<span class='tline' id='l283' data-llen='6420:6443'>　輿賓客接若治喪之事則亦言而後行事也對而不</span><br/>
<span class='tline' id='l284' data-llen='6443:6466'>　言應之而不倡也言而不議無徃反酬問也議而不</span><br/>
<span class='tline' id='l285' data-llen='6466:6489'>　及樂有徃反酬問而不及樂事也此因論三年不言</span><br/>
<span class='tline' id='l286' data-llen='6489:6516'><a onclick="displayPageImage('KR1d0068', 'WYG', '077-16b' );" name="077-16b" class="pb">[077-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6516:6526'>　與言不文而及之</span><br/>
<span class='tline' id='l288' data-llen='6526:6549'>父母之喪衰冠繩纓菅屨三日而食粥三月而沐期十</span><br/>
<span class='tline' id='l289' data-llen='6549:6573'>三月而練冠三年而祥<span class='krp-note'>衰七雷反菅/音姦期音基</span></span><br/>
<span class='tline' id='l290' data-llen='6573:6596'>　正義吕氏大臨曰父母之喪其大變有三始死至於</span><br/>
<span class='tline' id='l291' data-llen='6596:6616'>　三月一也十三月而練二也三年而祥三也</span><br/>
<span class='tline' id='l292' data-llen='6616:6639'>比終茲三節者仁者可以觀其愛焉知者可以觀其理</span><br/>
<span class='tline' id='l293' data-llen='6639:6662'>焉强者可以觀其志焉禮以治之義以正之孝子弟弟</span><br/>
<span class='tline' id='l294' data-llen='6662:6686'>貞婦皆可得而察焉<span class='krp-note'>比必利反知音/智上弟音悌</span></span><br/>
<span class='tline' id='l295' data-llen='6686:6713'><a onclick="displayPageImage('KR1d0068', 'WYG', '077-17a' );" name="077-17a" class="pb">[077-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6713:6735'>　正義鄭氏康成曰仁有恩者也理義也察猶知也</span><br/>
<span class='tline' id='l297' data-llen='6735:6758'>　孔氏穎達曰此覆結言居喪之徳三節者初喪至沐</span><br/>
<span class='tline' id='l298' data-llen='6758:6781'>　一也十三月練二也三年祥三也仁者居喪可以觀</span><br/>
<span class='tline' id='l299' data-llen='6781:6804'>　其思慕愛親不思慕愛親非仁也知者居喪則合於</span><br/>
<span class='tline' id='l300' data-llen='6804:6827'>　道理不合於道理非知也强者居喪則能守其志節</span><br/>
<span class='tline' id='l301' data-llen='6827:6850'>　若無志節非强也因禮以治喪事用義以正喪禮則</span><br/>
<span class='tline' id='l302' data-llen='6850:6873'>　孝子弟弟貞婦也　吕氏大臨曰人子莫不執喪也</span><br/>
<span class='tline' id='l303' data-llen='6873:6896'>　善於此者難莫不善其始也善於終者難故終茲三</span><br/>
<span class='tline' id='l304' data-llen='6896:6923'><a onclick="displayPageImage('KR1d0068', 'WYG', '077-17b' );" name="077-17b" class="pb">[077-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6923:6946'>　節以善喪稱則孝子弟弟貞婦可得而知也惻怛痛</span><br/>
<span class='tline' id='l306' data-llen='6946:6969'>　疾悲哀志懣非仁者之篤於愛則不能也然哭踊無</span><br/>
<span class='tline' id='l307' data-llen='6969:6992'>　節喪期無數服不别精粗位不别賓主乃野人夷狄</span><br/>
<span class='tline' id='l308' data-llen='6992:7015'>　直情徑行者其知不足道也哀之發於容體發於聲</span><br/>
<span class='tline' id='l309' data-llen='7015:7038'>　音發於言語飲食居處衣服輕重有等變除有等至</span><br/>
<span class='tline' id='l310' data-llen='7038:7061'>　於襲含歛殯之具賓客弔哭之文無所不中於禮非</span><br/>
<span class='tline' id='l311' data-llen='7061:7084'>　知者之眀於禮則不能也然有其文矣實不足以稱</span><br/>
<span class='tline' id='l312' data-llen='7084:7107'>　之有其始矣力不足以終之其强不足道也喪事不</span><br/>
<span class='tline' id='l313' data-llen='7107:7134'><a onclick="displayPageImage('KR1d0068', 'WYG', '077-18a' );" name="077-18a" class="pb">[077-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7134:7157'>　敢不勉此有志者之所能也故古之善觀人者察其</span><br/>
<span class='tline' id='l315' data-llen='7157:7180'>　言動之所趨而知其情驗其行事之所及而知其徳</span><br/>
<span class='tline' id='l316' data-llen='7180:7203'>　親喪者人之所自致者也哭死而哀非為生者則其</span><br/>
<span class='tline' id='l317' data-llen='7203:7227'>　仁可知矣生事之以禮死𦵏之以禮祭之以禮則其</span><br/>
<span class='tline' id='l318' data-llen='7227:7250'>　知可知矣先王制禮不敢不及則其强可知矣故君</span><br/>
<span class='tline' id='l319' data-llen='7250:7262'>　子觀人常於此而得之</span><br/>
<span class='tline' id='l320' data-llen='7262:7265'>　</span><br/>
<span class='tline' id='l321' data-llen='7265:7268'>　</span><br/>
<span class='tline' id='l322' data-llen='7268:7295'><a onclick="displayPageImage('KR1d0068', 'WYG', '077-18b' );" name="077-18b" class="pb">[077-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7295:7298'>　</span><br/>
<span class='tline' id='l324' data-llen='7298:7301'>　</span><br/>
<span class='tline' id='l325' data-llen='7301:7304'>　</span><br/>
<span class='tline' id='l326' data-llen='7304:7307'>　</span><br/>
<span class='tline' id='l327' data-llen='7307:7310'>　</span><br/>
<span class='tline' id='l328' data-llen='7310:7313'>　</span><br/>
<span class='tline' id='l329' data-llen='7313:7316'>　</span><br/>
<span class='tline' id='l330' data-llen='7316:7328'>欽定禮記義疏卷七十七</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0024', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:198'>欽定四庫全書　　　　經部四</span><br/>
<span class='tline' id='l9' data-llen='198:221'>　周禮疑義舉要　　　　禮類一<span class='krp-note'>周禮之屬/</span></span><br/>
<span class='tline' id='l10' data-llen='221:227'>　　提要</span><br/>
<span class='tline' id='l11' data-llen='227:248'>　　　　<span class='krp-note'>臣/</span>等謹案周禮疑義舉要七卷</span><br/>
<span class='tline' id='l12' data-llen='248:271'>　　　國朝江永撰永字慎修婺源人是書融㑹鄭義</span><br/>
<span class='tline' id='l13' data-llen='271:294'>　　　　間立新説多中乎理其解考工記二卷尤見</span><br/>
<span class='tline' id='l14' data-llen='294:317'>　　　　専長在是書亦為最勝如經文六尺有六寸</span><br/>
<span class='tline' id='l15' data-llen='317:340'>　　　　之輪軹崇三尺有三寸也加軫與轐焉四尺</span><br/>
<span class='tline' id='l16' data-llen='340:366'><a onclick="displayPageImage('KR1d0024', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='366:389'>　　　　也今考軫圍尺一寸見於經文轐圍不著并</span><br/>
<span class='tline' id='l18' data-llen='389:412'>　　　　軫轐以求七寸之崇頗為難合鄭注未詳後</span><br/>
<span class='tline' id='l19' data-llen='412:435'>　　　　儒莫解永則謂軫方徑二寸七分有半自軸</span><br/>
<span class='tline' id='l20' data-llen='435:458'>　　　　心上至軫面總高七寸轂入輿下左右軌在</span><br/>
<span class='tline' id='l21' data-llen='458:481'>　　　　轂上須稍高容轂轉故轂上必有轐庋之轐</span><br/>
<span class='tline' id='l22' data-llen='481:504'>　　　　之圍徑無正文輈人當兎之圍居輈長十之</span><br/>
<span class='tline' id='l23' data-llen='504:527'>　　　　一方徑三寸六分輈亦在輿下庋輿者則兎</span><br/>
<span class='tline' id='l24' data-llen='527:550'>　　　　圍與當兎同可知軸半徑三寸二分加轐方</span><br/>
<span class='tline' id='l25' data-llen='550:576'><a onclick="displayPageImage('KR1d0024', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='576:599'>　　　　徑三寸六分共髙五寸八分以密率算轂半</span><br/>
<span class='tline' id='l27' data-llen='599:622'>　　　　徑五寸一分弱中間距軌七分強可容轂轉</span><br/>
<span class='tline' id='l28' data-llen='622:645'>　　　　以五寸八分加後軫出轐上者約一寸二分</span><br/>
<span class='tline' id='l29' data-llen='645:668'>　　　　總髙七寸輿之厚上與軫平亦以一寸二分</span><br/>
<span class='tline' id='l30' data-llen='668:691'>　　　　為率後軫在輿下餘一寸五分輈踵為缺曲</span><br/>
<span class='tline' id='l31' data-llen='691:714'>　　　　以承之算加軫與轐之七寸當從輈算起蓋</span><br/>
<span class='tline' id='l32' data-llen='714:737'>　　　　輈在軸上必當輿底相切而兩旁伏兎亦必</span><br/>
<span class='tline' id='l33' data-llen='737:760'>　　　　與輈齊平故知輈之當兎圍必與兎圍等大</span><br/>
<span class='tline' id='l34' data-llen='760:786'><a onclick="displayPageImage('KR1d0024', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='786:809'>　　　　後不言兎圍者因輈以見其説寔可補康成</span><br/>
<span class='tline' id='l36' data-llen='809:832'>　　　　所不及惟考釋名曰軫横在前如卧床之有</span><br/>
<span class='tline' id='l37' data-llen='832:855'>　　　　枕也枕横也横在下也薦板在上如薦席也</span><br/>
<span class='tline' id='l38' data-llen='855:878'>　　　　似輿板在上而軫在下永謂軫面與輿板相</span><br/>
<span class='tline' id='l39' data-llen='878:901'>　　　　平似乎不合然輿板之下仍餘軫一寸五分</span><br/>
<span class='tline' id='l40' data-llen='901:924'>　　　　則其説仍不相悖又考説文曰□車伏兎下</span><br/>
<span class='tline' id='l41' data-llen='924:947'>　　　　革也則是伏兎鉗轂之處尚有革承其間永</span><br/>
<span class='tline' id='l42' data-llen='947:970'>　　　　算伏兎距轂崇三寸六分而伏兎下革厚尚</span><br/>
<span class='tline' id='l43' data-llen='970:996'><a onclick="displayPageImage('KR1d0024', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='996:1019'>　　　　未算入亦稍為未密要其增分甚微固亦無</span><br/>
<span class='tline' id='l45' data-llen='1019:1042'>　　　　妨於約算也又經文曰參分其隧一在前二</span><br/>
<span class='tline' id='l46' data-llen='1042:1065'>　　　　在後以揉其式式之制具詳於曲禮孔疏其</span><br/>
<span class='tline' id='l47' data-llen='1065:1088'>　　　　説謂車箱長四尺四寸而三分前一後二横</span><br/>
<span class='tline' id='l48' data-llen='1088:1111'>　　　　一木下去車牀三尺三寸謂之為式又於式</span><br/>
<span class='tline' id='l49' data-llen='1111:1134'>　　　　上二尺二寸横一木謂之為較至宋林希逸</span><br/>
<span class='tline' id='l50' data-llen='1134:1157'>　　　　直謂揉者揉其木使正直而為之永謂揉兩</span><br/>
<span class='tline' id='l51' data-llen='1157:1180'>　　　　曲木自兩旁合於前通車前三分隧之一皆</span><br/>
<span class='tline' id='l52' data-llen='1180:1206'><a onclick="displayPageImage('KR1d0024', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1206:1229'>　　　　可謂之式式崇三尺三寸並式深處言之兩</span><br/>
<span class='tline' id='l54' data-llen='1229:1252'>　　　　端與兩輢之植軹相接軍中望逺亦可一足</span><br/>
<span class='tline' id='l55' data-llen='1252:1275'>　　　　履前式一足履旁式左傳長勺之戰登軾而</span><br/>
<span class='tline' id='l56' data-llen='1275:1298'>　　　　望是也若較在式上如何能登軾而望若式</span><br/>
<span class='tline' id='l57' data-llen='1298:1321'>　　　　於隧三分之前横架一木則在陰板之内車</span><br/>
<span class='tline' id='l58' data-llen='1321:1344'>　　　　外不見式矣記如何云苟有車必見其式云</span><br/>
<span class='tline' id='l59' data-llen='1344:1367'>　　　　云考鄭注曰兵車之式深尺四寸三分寸之</span><br/>
<span class='tline' id='l60' data-llen='1367:1390'>　　　　二則經所云一在前者皆為式凡一尺四寸</span><br/>
<span class='tline' id='l61' data-llen='1390:1416'><a onclick="displayPageImage('KR1d0024', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1416:1439'>　　　　有奇之地注始得云式深若僅於兩輢之中</span><br/>
<span class='tline' id='l63' data-llen='1439:1462'>　　　　横架一木名之曰式則一木前後更不為式</span><br/>
<span class='tline' id='l64' data-llen='1462:1485'>　　　　注又何得以深淺度式乎孔疏謂横架一木</span><br/>
<span class='tline' id='l65' data-llen='1485:1508'>　　　　於車箱内蓋未㑹鄭注式深二字之義又鄭</span><br/>
<span class='tline' id='l66' data-llen='1508:1531'>　　　　注云較兩輢上出式者兩輢則兩箱板也上</span><br/>
<span class='tline' id='l67' data-llen='1531:1554'>　　　　出式而度之以兩輢則兩較各在兩箱之上</span><br/>
<span class='tline' id='l68' data-llen='1554:1577'>　　　　明矣故釋名曰較在箱上不云較在式上是</span><br/>
<span class='tline' id='l69' data-llen='1577:1600'>　　　　其明証孔疏之誤顯然至於經文凡云揉者</span><br/>
<span class='tline' id='l70' data-llen='1600:1626'><a onclick="displayPageImage('KR1d0024', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1626:1649'>　　　　皆揉之使曲而希逸反謂揉之使直尤屬不</span><br/>
<span class='tline' id='l72' data-llen='1649:1672'>　　　　考均不及永之所説確鑿有徵其他援引典</span><br/>
<span class='tline' id='l73' data-llen='1672:1695'>　　　　核率皆類此其考古亦可謂詳矣乾隆四十</span><br/>
<span class='tline' id='l74' data-llen='1695:1708'>　　　　三年五月恭校上</span><br/>
<span class='tline' id='l75' data-llen='1708:1740'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l76' data-llen='1740:1765'>　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0024', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　周禮疑義舉要卷三</span><br/>
<span class='tline' id='l10' data-llen='202:222'>　　　　　　　　　　　　　婺源江永撰</span><br/>
<span class='tline' id='l11' data-llen='222:231'>　地官<span class='krp-note'>二/</span></span><br/>
<span class='tline' id='l12' data-llen='231:254'>市之羣吏平肆展成奠賈平肆者平其肆之貨賄不使</span><br/>
<span class='tline' id='l13' data-llen='254:277'>其名實相紊也胥師賈師肆長三職皆言平而肆長尤</span><br/>
<span class='tline' id='l14' data-llen='277:300'>其専職展成奠賈則賈師之専職也展成即質人掌成</span><br/>
<span class='tline' id='l15' data-llen='300:323'>市之貨賄之成謂以所買賣之物書之質劑成其交易</span><br/>
<span class='tline' id='l16' data-llen='323:349'><a onclick="displayPageImage('KR1d0024', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='349:371'>奠賈亦以其物之賈書之質劑皆賈人省之定之也</span><br/>
<span class='tline' id='l18' data-llen='371:394'>辟布謂民有遺失泉布至市求覔者令其于遺失處求</span><br/>
<span class='tline' id='l19' data-llen='394:417'>之也量度者謂民有争量度不平者借市中之度量以</span><br/>
<span class='tline' id='l20' data-llen='417:430'>平之亦令其于附近之地也</span><br/>
<span class='tline' id='l21' data-llen='430:453'>國君過市則刑人赦魏氏謂不言王者不敢斥至尊故</span><br/>
<span class='tline' id='l22' data-llen='453:476'>舉國君為况此説是然則夫人過市亦以况王后也刑</span><br/>
<span class='tline' id='l23' data-llen='476:499'>人赦亦但赦市中憲徇扑之刑耳非謂市中刑殺大罪</span><br/>
<span class='tline' id='l24' data-llen='499:522'>亦赦之也幕帟葢帷皆所障蔽之物罰之以示不當逰</span><br/>
<span class='tline' id='l25' data-llen='522:548'><a onclick="displayPageImage('KR1d0024', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='548:571'>市所以恥之也若衛靈公與夫人同車宦者參乘而招</span><br/>
<span class='tline' id='l27' data-llen='571:582'>搖過市尤不知恥者也</span><br/>
<span class='tline' id='l28' data-llen='582:605'>王制戎器不粥于市此得賣兵器者弓矢佩刀服劍之</span><br/>
<span class='tline' id='l29' data-llen='605:628'>類皆常用器宜不在禁限戎器其謂甲胄戈盾之類與</span><br/>
<span class='tline' id='l30' data-llen='628:651'>王制又言兵車不中度不粥于市則兵車中度者亦可</span><br/>
<span class='tline' id='l31' data-llen='651:655'>粥也</span><br/>
<span class='tline' id='l32' data-llen='655:678'>絘布先鄭謂列肆之税布得之絘即次字之異文王氏</span><br/>
<span class='tline' id='l33' data-llen='678:701'>謂胥師罰在次詐偽者之布謬甚罰詐偽當入罰布何</span><br/>
<span class='tline' id='l34' data-llen='701:727'><a onclick="displayPageImage('KR1d0024', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='727:750'>得於此首列列肆有税猶民之㕓里有税不必因孟子</span><br/>
<span class='tline' id='l36' data-llen='750:767'>㕓而不征法而不㕓之説曲避其名也</span><br/>
<span class='tline' id='l37' data-llen='767:790'>總布杜子春讀總為儳謂無肆立持者之税後鄭讀如</span><br/>
<span class='tline' id='l38' data-llen='790:827'>租<img height='20' width='20' alt='&amp;KR1469' title='KR1469' src='https://raw.githubusercontent.com/kanripo/KR-Gaiji/master/images/KR1469.png'/>之<img height='20' width='20' alt='&amp;KR1469' title='KR1469' src='https://raw.githubusercontent.com/kanripo/KR-Gaiji/master/images/KR1469.png'/>謂守斗斛銓衡者之税二説皆非無肆立持</span><br/>
<span class='tline' id='l39' data-llen='827:850'>此販夫販婦鬻賣小物暫立即去守斗斛銓衡乃閒民</span><br/>
<span class='tline' id='l40' data-llen='850:873'>傭力于商賈皆不當征其税王氏謂肆長總斂在肆諸</span><br/>
<span class='tline' id='l41' data-llen='873:896'>物之布得之肆長陳其貨賄辨其名實而平正之又斂</span><br/>
<span class='tline' id='l42' data-llen='896:907'>其總布正是貨物之市</span><br/>
<span class='tline' id='l43' data-llen='907:933'><a onclick="displayPageImage('KR1d0024', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='933:956'>質布後鄭謂質人所罰犯質劑者之泉王氏謂質人罰</span><br/>
<span class='tline' id='l45' data-llen='956:979'>度量犯禁者之布皆非是罰則當入罰布何為别名質</span><br/>
<span class='tline' id='l46' data-llen='979:1002'>布愚謂此則償質劑之布也古未有紙大券小劵當以</span><br/>
<span class='tline' id='l47' data-llen='1002:1025'>帛為之交易以給買者而賣者亦藏其半質劑葢官作</span><br/>
<span class='tline' id='l48' data-llen='1025:1048'>之其上當有璽印是以量取買賣之泉以償其費猶後</span><br/>
<span class='tline' id='l49' data-llen='1048:1056'>世契紙有錢也</span><br/>
<span class='tline' id='l50' data-llen='1056:1079'>罰布有三質人罰度量淳制之犯禁者一也胥師罰詐</span><br/>
<span class='tline' id='l51' data-llen='1079:1102'>偽飾行儥慝者二也胥罰有罪者三也而凡犯禁之類</span><br/>
<span class='tline' id='l52' data-llen='1102:1128'><a onclick="displayPageImage('KR1d0024', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1128:1151'>如不當粥而粥乘天患而貴儥皆有罰布可知矣鄭注</span><br/>
<span class='tline' id='l54' data-llen='1151:1174'>謂罰犯市令者之泉是矣而質人罰犯質劑者之泉即</span><br/>
<span class='tline' id='l55' data-llen='1174:1197'>是詐偽飾行儥慝者之罰乃别之入質布則罰布之類</span><br/>
<span class='tline' id='l56' data-llen='1197:1202'>不該矣</span><br/>
<span class='tline' id='l57' data-llen='1202:1225'>㕓布鄭注謂貨賄諸物邸舎之税疏謂貨賄停儲邸舍</span><br/>
<span class='tline' id='l58' data-llen='1225:1248'>之税得之㕓與絘異者絘是賣物之肆㕓是停儲貨物</span><br/>
<span class='tline' id='l59' data-llen='1248:1271'>之舍賣者買者皆有之今時謂之棧房賣者肆中不能</span><br/>
<span class='tline' id='l60' data-llen='1271:1294'>容則停貨物于㕓買者當時不能即運又或儲之以待</span><br/>
<span class='tline' id='l61' data-llen='1294:1320'><a onclick="displayPageImage('KR1d0024', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1320:1337'>時鬻亦須㕓此㕓亦是官物故當有税</span><br/>
<span class='tline' id='l63' data-llen='1337:1360'>五布之次序先列肆次貨賄次質劑次罰布而後及㕓</span><br/>
<span class='tline' id='l64' data-llen='1360:1383'>㕓亦地税不序于絘布之後者總質罰皆肆中之物事</span><br/>
<span class='tline' id='l65' data-llen='1383:1406'>㕓在肆外故序之在後屬辭之體宜爾也官獨以㕓名</span><br/>
<span class='tline' id='l66' data-llen='1406:1429'>者舉㕓以該肆也五布惟總布最多地税有定質劑物</span><br/>
<span class='tline' id='l67' data-llen='1429:1452'>微罰布無常貨賄充牣市㕓源源而至非㕓人所能盡</span><br/>
<span class='tline' id='l68' data-llen='1452:1475'>稽故必使每肆之肆長斂之入于㕓人此總布是商賈</span><br/>
<span class='tline' id='l69' data-llen='1475:1498'>之正賦猶農之九穀嬪之布帛工之器物大宰所謂市</span><br/>
<span class='tline' id='l70' data-llen='1498:1524'><a onclick="displayPageImage('KR1d0024', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1524:1547'>賦閭師所謂任商以市事貢貨賄者此也商雖不以其</span><br/>
<span class='tline' id='l72' data-llen='1547:1570'>所賣之物為貢而布亦即貨賄先儒失總布之義而諸</span><br/>
<span class='tline' id='l73' data-llen='1570:1580'>職脈絡不得貫通矣</span><br/>
<span class='tline' id='l74' data-llen='1580:1603'>周官所征者征諸商賈也若無肆立持者販夫販婦耳</span><br/>
<span class='tline' id='l75' data-llen='1603:1626'>豈可征其貨乎市中守斗斛銓衡者是閒民轉移執事</span><br/>
<span class='tline' id='l76' data-llen='1626:1642'>之人本身自有夫布必不征其總布</span><br/>
<span class='tline' id='l77' data-llen='1642:1665'>飾行儥慝皆詐偽之事飾行者詐于事如魯人朝飲其</span><br/>
<span class='tline' id='l78' data-llen='1665:1688'>羊以詐市人之類儥慝者詐于物如賣柑者金玉其外</span><br/>
<span class='tline' id='l79' data-llen='1688:1714'><a onclick="displayPageImage('KR1d0024', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1714:1734'>敗絮其中之類注謂使人行賣惡物于市未是</span><br/>
<span class='tline' id='l81' data-llen='1734:1757'>都鄙從其主國人郊人從其有司自比長鄰長以上皆</span><br/>
<span class='tline' id='l82' data-llen='1757:1780'>可謂之主有司其為公邑稍縣都倣鄉遂之制各有其</span><br/>
<span class='tline' id='l83' data-llen='1780:1803'>主不必公邑大夫與食采大夫然後謂之主也從泉府</span><br/>
<span class='tline' id='l84' data-llen='1803:1824'>買一不時須之物必闗白大夫恐難乎其為買矣</span><br/>
<span class='tline' id='l85' data-llen='1824:1847'>凡民之貸者與其有司辨而受之注謂與有司别其貸</span><br/>
<span class='tline' id='l86' data-llen='1847:1870'>民之物定其賈以與之非也辨者辨其人之可貸與否</span><br/>
<span class='tline' id='l87' data-llen='1870:1893'>也如其人有生業不為㳺惰是可貨者也否則貸不能</span><br/>
<span class='tline' id='l88' data-llen='1893:1919'><a onclick="displayPageImage('KR1d0024', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1919:1942'>償當不許其貸矣此所貸者是貸泉非貸滯于民用之</span><br/>
<span class='tline' id='l90' data-llen='1942:1945'>物</span><br/>
<span class='tline' id='l91' data-llen='1945:1968'>以國服為之息後鄭説近是一説令國服役以償所貸</span><br/>
<span class='tline' id='l92' data-llen='1968:1991'>亦通但謂息為保息之息則非既償貸泉又服役以償</span><br/>
<span class='tline' id='l93' data-llen='1991:2006'>息非謂不取息也唯賖者不取息</span><br/>
<span class='tline' id='l94' data-llen='2006:2029'>闗市無征文王法外之仁也㕓而不征法而不㕓孟子</span><br/>
<span class='tline' id='l95' data-llen='2029:2052'>救時之論也征而勿苛取之有度是亦經常之法周官</span><br/>
<span class='tline' id='l96' data-llen='2052:2075'>所不廢也惟是古今情形不同司市以下諸官昔時行</span><br/>
<span class='tline' id='l97' data-llen='2075:2101'><a onclick="displayPageImage('KR1d0024', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2101:2121'>之不以為厲後世有一于此則民不勝其擾矣</span><br/>
<span class='tline' id='l99' data-llen='2121:2144'>正其貨賄舊讀正為征後人欲避征貨賄之事不讀為</span><br/>
<span class='tline' id='l100' data-llen='2144:2167'>征然司闗明言凶札無門闗之征而遺人以門闗之委</span><br/>
<span class='tline' id='l101' data-llen='2167:2190'>積養老孤則門闗皆有征明矣若謂養老孤之財惟出</span><br/>
<span class='tline' id='l102' data-llen='2190:2213'>于犯禁豈豫設用財之事以待犯禁之人乎終年無犯</span><br/>
<span class='tline' id='l103' data-llen='2213:2236'>禁將不養老孤乎宋國以門賞耏班使食其征謂之耏</span><br/>
<span class='tline' id='l104' data-llen='2236:2247'>門門征之見于傳者也</span><br/>
<span class='tline' id='l105' data-llen='2247:2270'>闗上宜無㕓而亦有㕓者謂貨賄物多暫有停閣以待</span><br/>
<span class='tline' id='l106' data-llen='2270:2296'><a onclick="displayPageImage('KR1d0024', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2296:2319'>有司之稽察也物少則不必停于㕓與其征㕓舊解貨</span><br/>
<span class='tline' id='l108' data-llen='2319:2342'>賄之税與所止邸舍之布後人欲避征貨賄之事謂征</span><br/>
<span class='tline' id='l109' data-llen='2342:2357'>㕓惟征邸舍其意則厚而非實事</span><br/>
<span class='tline' id='l110' data-llen='2357:2380'>惠士竒云司闗掌國貨之節以聮門市其法管子行之</span><br/>
<span class='tline' id='l111' data-llen='2380:2403'>于齊以為市者天地之材具也萬人之所私而利也闗</span><br/>
<span class='tline' id='l112' data-llen='2403:2426'>者諸侯之陬隧也而外財之門户也萬人之行道也征</span><br/>
<span class='tline' id='l113' data-llen='2426:2449'>於闗者勿征于市征于市者勿征于闗此司闗聮門市</span><br/>
<span class='tline' id='l114' data-llen='2449:2472'>之法也市有㕓布闗有征㕓皆貨賄停儲邸舍之税自</span><br/>
<span class='tline' id='l115' data-llen='2472:2498'><a onclick="displayPageImage('KR1d0024', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2498:2521'>外入者征于闗闗移之門門移之市所謂征于闗者勿</span><br/>
<span class='tline' id='l117' data-llen='2521:2544'>征于市也自内出者征于市市移之門門移之闗所謂</span><br/>
<span class='tline' id='l118' data-llen='2544:2567'>征于市者勿征于闗也若自内而不由于市自外而不</span><br/>
<span class='tline' id='l119' data-llen='2567:2590'>出于闗然後舉而罰之否則征其㕓而不稅其貨也康</span><br/>
<span class='tline' id='l120' data-llen='2590:2613'>成謂參相聮以檢猾商則失之矣按闗與市不兩征此</span><br/>
<span class='tline' id='l121' data-llen='2613:2636'>説固是但専主征㕓為言則未是㕓人有絘布總布㕓</span><br/>
<span class='tline' id='l122' data-llen='2636:2659'>布絘布者市之屋税總布者貨賄之正税㕓布者市之</span><br/>
<span class='tline' id='l123' data-llen='2659:2682'>地税也古者建國王立朝后立市國中大小之肆皆是</span><br/>
<span class='tline' id='l124' data-llen='2682:2708'><a onclick="displayPageImage('KR1d0024', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2708:2731'>公家之財所成故有屋税㕓者市中空地未有肆停貨</span><br/>
<span class='tline' id='l126' data-llen='2731:2754'>物于此則有地税二者皆非商賈之正賦閭師云任商</span><br/>
<span class='tline' id='l127' data-llen='2754:2777'>以市事貢貨賄總布正是貨賄之税貨有貴賤賄有重</span><br/>
<span class='tline' id='l128' data-llen='2777:2800'>輕舉其總數以計布故謂之總布三布中總布最多故</span><br/>
<span class='tline' id='l129' data-llen='2800:2823'>使每肆一人之肆長隨時斂之以歸㕓人而㕓人以入</span><br/>
<span class='tline' id='l130' data-llen='2823:2846'>泉府也司闗司貨賄之出入者掌其治禁與其征㕓此</span><br/>
<span class='tline' id='l131' data-llen='2846:2869'>征㕓是二事征者貨賄之税也㕓者貨賄停閣邸舍之</span><br/>
<span class='tline' id='l132' data-llen='2869:2892'>税也若不停閣則無㕓布矣不得以征㕓為一税遂當</span><br/>
<span class='tline' id='l133' data-llen='2892:2918'><a onclick="displayPageImage('KR1d0024', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2918:2927'>闗上貨賄之征也</span><br/>
<span class='tline' id='l135' data-llen='2927:2950'>掌節掌守邦節而辨其用以輔王命此經為下文諸節</span><br/>
<span class='tline' id='l136' data-llen='2950:2973'>提綱玉角虎人龍固邦節而符璽旌通行於民者亦邦</span><br/>
<span class='tline' id='l137' data-llen='2973:2996'>節也辨其用下文所云是也以輔王命者天下皆統於</span><br/>
<span class='tline' id='l138' data-llen='2996:3019'>王王遣使固是王命凡天下臣民往來必有節乃達亦</span><br/>
<span class='tline' id='l139' data-llen='3019:3042'>所以輔王命也凡諸官所掌後有事目者於職首先提</span><br/>
<span class='tline' id='l140' data-llen='3042:3065'>其綱屬文之常此職亦然舊注失其指謂邦節為珍圭</span><br/>
<span class='tline' id='l141' data-llen='3065:3088'>牙璋穀圭琬圭琰圭此圭璋掌於典瑞不掌於守節此</span><br/>
<span class='tline' id='l142' data-llen='3088:3114'><a onclick="displayPageImage('KR1d0024', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3114:3137'>泥王命二字而誤也守邦國者用玉節守都鄙者用角</span><br/>
<span class='tline' id='l144' data-llen='3137:3160'>節此謂諸侯與都鄙大夫遣使不出竟内者用之凡邦</span><br/>
<span class='tline' id='l145' data-llen='3160:3183'>國之使節注云卿大夫聘於天子諸侯行道所執之信</span><br/>
<span class='tline' id='l146' data-llen='3183:3206'>是也此即小行人之虎人龍節後鄭注謂使之四方亦</span><br/>
<span class='tline' id='l147' data-llen='3206:3229'>皆齎法式以齊等之是也陳氏祥道乃分為二謂小行</span><br/>
<span class='tline' id='l148' data-llen='3229:3252'>人所達者邦國使於王侯者所執此官所掌以輔王命</span><br/>
<span class='tline' id='l149' data-llen='3252:3275'>者王朝使於邦國者所執此又泥王命二字不達事理</span><br/>
<span class='tline' id='l150' data-llen='3275:3298'>者也夫列國之使各用其虎人龍節以為行道之信觀</span><br/>
<span class='tline' id='l151' data-llen='3298:3324'><a onclick="displayPageImage('KR1d0024', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3324:3347'>其用虎節知其自山國而來人龍亦然注所謂自其國</span><br/>
<span class='tline' id='l153' data-llen='3347:3370'>象是也若王朝遣使邦國則必用玉節豈因其所使之</span><br/>
<span class='tline' id='l154' data-llen='3370:3393'>國而從彼國之象哉且王使或非一國道塗所厯有山</span><br/>
<span class='tline' id='l155' data-llen='3393:3416'>有澤有土豈到一國又易一節乎守邦國猶用玉節豈</span><br/>
<span class='tline' id='l156' data-llen='3416:3439'>王使反降而用金節乎近又有因陳氏之説并謂王使</span><br/>
<span class='tline' id='l157' data-llen='3439:3462'>所過道路則鄉遂之官授以旌節所厯門闗則守疆之</span><br/>
<span class='tline' id='l158' data-llen='3462:3485'>吏授以符節如此則王使易節不勝其煩别國之視王</span><br/>
<span class='tline' id='l159' data-llen='3485:3495'>使幾如奸人間諜矣</span><br/>
<span class='tline' id='l160' data-llen='3495:3521'><a onclick="displayPageImage('KR1d0024', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3521:3544'>珍圭牙璋穀圭琬圭琰圭此皆王使所執以達王命之</span><br/>
<span class='tline' id='l162' data-llen='3544:3567'>玉非道路上為信之節也道路為信當如守邦國者之</span><br/>
<span class='tline' id='l163' data-llen='3567:3590'>玉節玉節之制當不同於圭璋王聘諸侯非有他故則</span><br/>
<span class='tline' id='l164' data-llen='3590:3613'>使者執瑑圭以達王命又不同於珍穀琬琰也學者當</span><br/>
<span class='tline' id='l165' data-llen='3613:3636'>細辨之不得以珍圭等為聘問之玉又不得以典瑞之</span><br/>
<span class='tline' id='l166' data-llen='3636:3644'>瑞為掌節之節</span><br/>
<span class='tline' id='l167' data-llen='3644:3667'>單子述周之秋官曰敵國賓至闗尹以告行理以節逆</span><br/>
<span class='tline' id='l168' data-llen='3667:3690'>之此謂行理以節為信將其逆賓之命非謂以節授賓</span><br/>
<span class='tline' id='l169' data-llen='3690:3717'><a onclick="displayPageImage('KR1d0024', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3717:3740'>使其道路為信也豈有王使諸侯須侯國沿途授節而</span><br/>
<span class='tline' id='l171' data-llen='3740:3748'>後可厯門闗哉</span><br/>
<span class='tline' id='l172' data-llen='3748:3771'>小行人不言璽節璽節非以竹為鄭注今之印章是也</span><br/>
<span class='tline' id='l173' data-llen='3771:3794'>旌節鄭注今使者所擁節是也此似蘇武所仗之節然</span><br/>
<span class='tline' id='l174' data-llen='3794:3817'>小行人旌節亦以竹為之而顔師古注漢書云節以毛</span><br/>
<span class='tline' id='l175' data-llen='3817:3840'>為之上下相重取象竹節因以為名則是象竹而非竹</span><br/>
<span class='tline' id='l176' data-llen='3840:3852'>疑漢節未必即古之旌節</span><br/>
<span class='tline' id='l177' data-llen='3852:3875'>小行人都鄙用管節管節與角節異者角節都鄙大夫</span><br/>
<span class='tline' id='l178' data-llen='3875:3902'><a onclick="displayPageImage('KR1d0024', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3902:3925'>遣使之節管節都鄙之吏授民之節然此經道路用旌</span><br/>
<span class='tline' id='l180' data-llen='3925:3948'>節亦兼都鄙而小行人旌節管節别異之是侯國之都</span><br/>
<span class='tline' id='l181' data-llen='3948:3971'>鄙異于畿内之都鄙也郊以外皆為野六遂野之始也</span><br/>
<span class='tline' id='l182' data-llen='3971:3984'>注謂甸稍縣都是遺六遂矣</span><br/>
<span class='tline' id='l183' data-llen='3984:4007'>以下劑致甿舊謂致為㑹新説謂致為役皆不然愚謂</span><br/>
<span class='tline' id='l184' data-llen='4007:4030'>野地廣闊慮其民稀土曠一以下等家二人之率招致</span><br/>
<span class='tline' id='l185' data-llen='4030:4053'>田甿旅師凡新甿之治使無征役以地之媺惡為之等</span><br/>
<span class='tline' id='l186' data-llen='4053:4076'>亦下劑致甿之意也經文屬辭有次第先招致之乃以</span><br/>
<span class='tline' id='l187' data-llen='4076:4103'><a onclick="displayPageImage('KR1d0024', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4103:4126'>田里安之以樂昏擾之以土宜教之利甿勸甿任甿皆</span><br/>
<span class='tline' id='l189' data-llen='4126:4149'>所以使之稼穡也土均平政之事最在後不當先言役</span><br/>
<span class='tline' id='l190' data-llen='4149:4164'>甿若㑹計之㑹與致字不相協也</span><br/>
<span class='tline' id='l191' data-llen='4164:4187'>以興耡利甿舊謂起民人令相佐助愚謂此即旅師之</span><br/>
<span class='tline' id='l192' data-llen='4187:4211'>職興𤼵耡粟頒之於民施其恵散其利至秋而斂之者</span><br/>
<span class='tline' id='l193' data-llen='4211:4234'>也若里宰以歲時合耦于耡以治稼穡趨其耕耨此當</span><br/>
<span class='tline' id='l194' data-llen='4234:4257'>在以時器勸甿之中以時器勸甿若以歳時合耦于耡</span><br/>
<span class='tline' id='l195' data-llen='4257:4280'>之類耡者治田之器也耡粟之耡亦因其合於耡而名</span><br/>
<span class='tline' id='l196' data-llen='4280:4307'><a onclick="displayPageImage('KR1d0024', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4307:4314'>又説見旅師</span><br/>
<span class='tline' id='l198' data-llen='4314:4337'>農民最患無葢藏秋斂之粟厯冬及春已欲盡東作方</span><br/>
<span class='tline' id='l199' data-llen='4337:4360'>興室如懸磬數口之家嗷嗷苦飢將稱貸于兼并之家</span><br/>
<span class='tline' id='l200' data-llen='4360:4383'>則有倍稱之息至秋而斂僅足以償曾未幾時而又告</span><br/>
<span class='tline' id='l201' data-llen='4383:4407'>匱矣耕三餘一耕九餘三安能比户如此哉故合野有耡</span><br/>
<span class='tline' id='l202' data-llen='4407:4430'>粟之法豫為之儲旅師聚之又兼屋粟間粟以益之其</span><br/>
<span class='tline' id='l203' data-llen='4430:4453'>用之也春頒而秋斂并不令其出息於是農人無半歲</span><br/>
<span class='tline' id='l204' data-llen='4453:4476'>之飢田功無荒廢之患而餘一餘三之積亦由此基之</span><br/>
<span class='tline' id='l205' data-llen='4476:4503'><a onclick="displayPageImage('KR1d0024', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4503:4526'>此大有利于田甿之事故此職特言以興耡利甿在時</span><br/>
<span class='tline' id='l207' data-llen='4526:4549'>器勸甿之先正是旅師春頒出粟以散利之事若其春</span><br/>
<span class='tline' id='l208' data-llen='4549:4572'>耕已不足雖欲以時器勸之亦不能枵腹而秉耒矣惜</span><br/>
<span class='tline' id='l209' data-llen='4572:4582'>先儒説此句失其義</span><br/>
<span class='tline' id='l210' data-llen='4582:4605'>以時器勸甿三時用田器以耕以耨以穫毋失其時毋</span><br/>
<span class='tline' id='l211' data-llen='4605:4611'>惰其力也</span><br/>
<span class='tline' id='l212' data-llen='4611:4634'>遂人之所謂野實兼都鄙大司徒言都鄙授田之制與</span><br/>
<span class='tline' id='l213' data-llen='4634:4657'>此經相表裏大司徒言其畧此言其詳非有二法也六</span><br/>
<span class='tline' id='l214' data-llen='4657:4684'><a onclick="displayPageImage('KR1d0024', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4684:4693'>鄉田制亦視此矣</span><br/>
<span class='tline' id='l216' data-llen='4693:4716'>餘夫亦如之謂其所受田亦分三等如正夫之率不定</span><br/>
<span class='tline' id='l217' data-llen='4716:4739'>畆數者當視其力之所能耕也二十五畝孟子之法也</span><br/>
<span class='tline' id='l218' data-llen='4739:4762'>十夫有溝與九夫為井亦通為一法九夫為井以方言</span><br/>
<span class='tline' id='l219' data-llen='4762:4774'>之十夫有溝以長言之耳</span><br/>
<span class='tline' id='l220' data-llen='4774:4797'>此言治野之法大畧如此十夫至百夫以上皆為虛寛</span><br/>
<span class='tline' id='l221' data-llen='4797:4820'>大數不能細算步畝匠人亦云凡溝必因水埶防必因</span><br/>
<span class='tline' id='l222' data-llen='4820:4843'>地埶磬折以參伍非可畫方棋局也大川常在兩山之</span><br/>
<span class='tline' id='l223' data-llen='4843:4870'><a onclick="displayPageImage('KR1d0024', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4870:4880'>間豈可限以萬夫哉</span><br/>
<span class='tline' id='l225' data-llen='4880:4903'>經牧其田野辨其可食者衍沃隰臯可食者也京陵淳</span><br/>
<span class='tline' id='l226' data-llen='4903:4918'>鹵之類不可食或謂君所食非是</span><br/>
<span class='tline' id='l227' data-llen='4918:4942'>遂師遂大夫縣正皆聽治訟其獄訟之大者遂士聽斷之</span><br/>
<span class='tline' id='l228' data-llen='4942:4965'>春秋内外傳有司里之官賓客至授館興土功期于司</span><br/>
<span class='tline' id='l229' data-llen='4965:4988'>里此城中掌里居者與遂之里宰無涉釋者皆以里宰</span><br/>
<span class='tline' id='l230' data-llen='4988:4994'>釋之誤矣</span><br/>
<span class='tline' id='l231' data-llen='4994:5017'>里宰雖徴斂二十五家之賦而無府史胥徒則里宰不</span><br/>
<span class='tline' id='l232' data-llen='5017:5044'><a onclick="displayPageImage('KR1d0024', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5044:5067'>能為之儲峙亦不能為之輸將葢均人有人民牛馬車</span><br/>
<span class='tline' id='l234' data-llen='5067:5090'>輦之力征當於二十五家中起徒役以輸之縣師而縣</span><br/>
<span class='tline' id='l235' data-llen='5090:5113'>師又以徒役輸之於國也如其里近六鄉者亦可輸之</span><br/>
<span class='tline' id='l236' data-llen='5113:5136'>閭師有當存畱為委積者粟米輸之遺人屋米間粟輸</span><br/>
<span class='tline' id='l237' data-llen='5136:5151'>之旅師薪芻疏材朩材輸之委人</span><br/>
<span class='tline' id='l238' data-llen='5151:5166'>凡邑中之政相贊此即里宰之邑</span><br/>
<span class='tline' id='l239' data-llen='5166:5189'>旅師所掌即遂人以興耡利甿之事耡粟者農民合出</span><br/>
<span class='tline' id='l240' data-llen='5189:5212'>之因合耦于耡故名耡粟正猶隨唐社倉義倉每歲出</span><br/>
<span class='tline' id='l241' data-llen='5212:5239'><a onclick="displayPageImage('KR1d0024', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5239:5262'>粟少許貯之當社以待年飢之用者也旅師所聚以耡</span><br/>
<span class='tline' id='l243' data-llen='5262:5285'>粟為主旅衆也謂主衆甿合輸之粟也耡粟無多恐不</span><br/>
<span class='tline' id='l244' data-llen='5285:5308'>足以給又以載師之屋粟閒粟益之此粟不必為凶年</span><br/>
<span class='tline' id='l245' data-llen='5308:5331'>之用即不饑之歲當東作時皆用此粟頒之在秋而斂</span><br/>
<span class='tline' id='l246' data-llen='5331:5354'>之舊讀而用之而字為若今詳文勢及經意當讀本音</span><br/>
<span class='tline' id='l247' data-llen='5354:5377'>與上連為一句此粟歲歳皆用非謂有時而用也其用</span><br/>
<span class='tline' id='l248' data-llen='5377:5400'>之之法以質劑致民質劑猶今之契券所以為授受之</span><br/>
<span class='tline' id='l249' data-llen='5400:5423'>驗一半給民一半存官待其秋斂合符於官也民即田</span><br/>
<span class='tline' id='l250' data-llen='5423:5450'><a onclick="displayPageImage('KR1d0024', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5450:5473'>野之民平日合出耡粟者平頒其興積積者歲歳之積</span><br/>
<span class='tline' id='l252' data-llen='5473:5497'>興者興𤼵之平頒者其數皆均無偏饒偏乏也必平頒</span><br/>
<span class='tline' id='l253' data-llen='5497:5520'>者耡粟本均輸頒之有不平則人不肯出耡粟矣施其</span><br/>
<span class='tline' id='l254' data-llen='5520:5543'>恵散其利而均其政令此粟補民不足貸而無息是恵</span><br/>
<span class='tline' id='l255' data-llen='5543:5566'>利也施之散之農民皆蒙恵利也均其政令者毋有貸</span><br/>
<span class='tline' id='l256' data-llen='5566:5589'>而不償抵冒侵欺諸弊也凡用粟春頒而秋斂之此申</span><br/>
<span class='tline' id='l257' data-llen='5589:5612'>明用粟之時與斂粟之法粟不斂則無以繼歳歲又有</span><br/>
<span class='tline' id='l258' data-llen='5612:5635'>合出之耡粟與増人之屋粟間粟故此粟可不收息也</span><br/>
<span class='tline' id='l259' data-llen='5635:5662'><a onclick="displayPageImage('KR1d0024', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5662:5685'>此旅師之専職後言新甿之治勞來新徙之農是其兼</span><br/>
<span class='tline' id='l261' data-llen='5685:5708'>職餘事非謂以此粟待羇旅也羇旅與新甿不同羇旅</span><br/>
<span class='tline' id='l262' data-llen='5708:5731'>者他方之民羇留不得歸又未受田為土著故有委積</span><br/>
<span class='tline' id='l263' data-llen='5731:5754'>待之遺人給之粟米委人給之薪蒸疏材若新甿來徙</span><br/>
<span class='tline' id='l264' data-llen='5754:5777'>既授以三等之地即是土著之民豈得謂之羇旅且耡</span><br/>
<span class='tline' id='l265' data-llen='5777:5800'>粟本野民豫積以為已利豈可奪彼土著之物以散新</span><br/>
<span class='tline' id='l266' data-llen='5800:5823'>徙之民乎新甿食土著之粟野民失儲粟之利勸輸不</span><br/>
<span class='tline' id='l267' data-llen='5823:5846'>行而良法壞矣注謂耡粟民相助作近之謂一井之中</span><br/>
<span class='tline' id='l268' data-llen='5846:5873'><a onclick="displayPageImage('KR1d0024', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5873:5896'>九夫之税粟非也税粟當入縣師旅師惟聚此三粟非</span><br/>
<span class='tline' id='l270' data-llen='5896:5916'>徴賦之官委人注言野之農賦旅師徴之亦誤</span><br/>
<span class='tline' id='l271' data-llen='5916:5939'>委人掌斂野之賦斂薪芻為句不得於賦字讀斷委人</span><br/>
<span class='tline' id='l272' data-llen='5939:5962'>惟斂薪芻疏材木材凡畜聚之物不掌粟米布帛泉貨</span><br/>
<span class='tline' id='l273' data-llen='5962:5985'>諸物之賦也以稍聚待賓客以甸聚待羇旅與遺人之</span><br/>
<span class='tline' id='l274' data-llen='5985:6008'>待賓客羇旅者别異委人無遺人之粟米而遺人無委</span><br/>
<span class='tline' id='l275' data-llen='6008:6031'>人所聚之物也此義不明將疑此職何以不言囏阨老</span><br/>
<span class='tline' id='l276' data-llen='6031:6054'>孤凶荒矣凡其餘聚以待頒賜有餘乃頒賜於囏阨老</span><br/>
<span class='tline' id='l277' data-llen='6054:6081'><a onclick="displayPageImage('KR1d0024', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6081:6098'>孤凶荒之民否則不頒賜也説見遺人</span><br/>
<span class='tline' id='l279' data-llen='6098:6121'>稍聚待賓客亦有芻薪又復言共其芻薪前為儲于廬</span><br/>
<span class='tline' id='l280' data-llen='6121:6144'>宿候館以給在道之用此為共饔飱之芻薪平時積之</span><br/>
<span class='tline' id='l281' data-llen='6144:6167'>國都不必委人所斂者也饔飱中物多諸官分職共之</span><br/>
<span class='tline' id='l282' data-llen='6167:6190'>芻禾又見於舍人葢委人共其物而舍人載之于車猶</span><br/>
<span class='tline' id='l283' data-llen='6190:6209'>舂人舍人各言共米也薪則委人自載之與</span><br/>
<span class='tline' id='l284' data-llen='6209:6232'>聚者通薪芻疏材木材凡畜聚之物言之皆隨地儲偫</span><br/>
<span class='tline' id='l285' data-llen='6232:6255'>主其地者守以待賓旅道路之用也共則以式灋共之</span><br/>
<span class='tline' id='l286' data-llen='6255:6282'><a onclick="displayPageImage('KR1d0024', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6282:6287'>有定數</span><br/>
<span class='tline' id='l288' data-llen='6287:6310'>軍旅共其委積薪芻凡疏材注謂委積之薪芻此謂共</span><br/>
<span class='tline' id='l289' data-llen='6310:6333'>委人平日少積為委多積為積之薪芻對上文所共或</span><br/>
<span class='tline' id='l290' data-llen='6333:6356'>有非委人所積者也疏謂大行人委積中有牲牢米禾</span><br/>
<span class='tline' id='l291' data-llen='6356:6371'>薪芻之屬委人惟共其薪芻非是</span><br/>
<span class='tline' id='l292' data-llen='6371:6394'>共野委兵器與其野囿財用承上文軍旅而言共野委</span><br/>
<span class='tline' id='l293' data-llen='6394:6417'>兵器者野委之兵器猶下文野囿之財用也野委謂軍</span><br/>
<span class='tline' id='l294' data-llen='6417:6440'>行止宿薪芻露積于野有守之者故共其兵器有謂通</span><br/>
<span class='tline' id='l295' data-llen='6440:6467'><a onclick="displayPageImage('KR1d0024', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6467:6490'>言國野之委者誤野囿財用謂野囿中竹木魚鼈之財</span><br/>
<span class='tline' id='l297' data-llen='6490:6513'>亦以給軍行之用也國語曰囿有林池所以禦災言野</span><br/>
<span class='tline' id='l298' data-llen='6513:6536'>囿所以别於囿人之牧百獸者注苑囿藩蘿之材非是</span><br/>
<span class='tline' id='l299' data-llen='6536:6559'>上下文皆言軍旅則此二事皆為軍旅而共非軍旅無</span><br/>
<span class='tline' id='l300' data-llen='6559:6582'>是供也國野委積甚多何能一一共其兵器若藩蘿之</span><br/>
<span class='tline' id='l301' data-llen='6582:6591'>材不可謂之財用</span><br/>
<span class='tline' id='l302' data-llen='6591:6611'>軍旅之賓客疏謂諸侯以軍旅助王征討者是</span><br/>
<span class='tline' id='l303' data-llen='6611:6634'>土均所主唯在畿内不及諸侯其云邦國者謂國都非</span><br/>
<span class='tline' id='l304' data-llen='6634:6661'><a onclick="displayPageImage('KR1d0024', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6661:6668'>謂諸侯之國</span><br/>
<span class='tline' id='l306' data-llen='6668:6691'>以地媺惡為輕重之等如居沃土者當禁其奢侈示人</span><br/>
<span class='tline' id='l307' data-llen='6691:6708'>以儉居瘠土者當救其鄙陋示之以禮</span><br/>
<span class='tline' id='l308' data-llen='6708:6731'>草人種字皆當讀去聲凡糞種謂糞其地以種禾也後</span><br/>
<span class='tline' id='l309' data-llen='6731:6754'>鄭謂凡所以糞種者皆謂煑取汁先鄭謂用牛則以牛</span><br/>
<span class='tline' id='l310' data-llen='6754:6778'>角汁漬其種王氏謂用麻實𢷬汁漬其種是讀種為上</span><br/>
<span class='tline' id='l311' data-llen='6778:6801'>聲恐皆是臆説凡糞當施之土如用獸則以骨灰灑諸</span><br/>
<span class='tline' id='l312' data-llen='6801:6825'>田用麻子則用𢷬過麻油之渣布諸田若土未化但以</span><br/>
<span class='tline' id='l313' data-llen='6825:6852'><a onclick="displayPageImage('KR1d0024', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6852:6875'>汁漬其種如何能使其土化惡為美此物理之易明者</span><br/>
<span class='tline' id='l315' data-llen='6875:6898'>因讀種字誤遂為曲説今人糞田未見有煑汁漬種者</span><br/>
<span class='tline' id='l316' data-llen='6898:6916'>後人説經好破先儒此當疑而不疑何也</span><br/>
<span class='tline' id='l317' data-llen='6916:6939'>農家歲歲糞田欲其肥美多穀也若騂剛諸土未經變</span><br/>
<span class='tline' id='l318' data-llen='6939:6956'>化恐非一歲所能化况又惟漬其種乎</span><br/>
<span class='tline' id='l319' data-llen='6956:6979'>以豬畜水以防止水先鄭引左傳町原防規偃豬後鄭</span><br/>
<span class='tline' id='l320' data-llen='6979:7002'>云偃豬者畜流水之陂也防豬旁隄也愚謂此兩句分</span><br/>
<span class='tline' id='l321' data-llen='7002:7026'>二事先鄭引𫝊甚合後鄭解豬字得之解防字未確此</span><br/>
<span class='tline' id='l322' data-llen='7026:7053'><a onclick="displayPageImage('KR1d0024', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7053:7076'>職専掌稼下地凡下地常憂潦田間之水欲其易出外</span><br/>
<span class='tline' id='l324' data-llen='7076:7099'>流之水欲其不入以豬畜水所以分減内水也以防止</span><br/>
<span class='tline' id='l325' data-llen='7099:7122'>水所以堵截外水也匠人云凡行奠水磬折以參伍欲</span><br/>
<span class='tline' id='l326' data-llen='7122:7145'>為淵則句于矩此豬即所謂淵也於溝中作之視其地</span><br/>
<span class='tline' id='l327' data-llen='7145:7168'>勢句曲過于矩之處掘㴱之令水洄復畜聚于此而成</span><br/>
<span class='tline' id='l328' data-llen='7168:7191'>淵溝之為淵之處多則田中之水減矣下地常濱大川</span><br/>
<span class='tline' id='l329' data-llen='7191:7214'>大澤必為隄以闌之今江南之圍田是也後鄭解為豬</span><br/>
<span class='tline' id='l330' data-llen='7214:7237'>旁隄則是陂塘之隄畜水以備灌溉此平原憂旱之地</span><br/>
<span class='tline' id='l331' data-llen='7237:7264'><a onclick="displayPageImage('KR1d0024', 'WYG', '003-19a' );" name="003-19a" class="pb">[003-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7264:7274'>非下澤憂潦之地矣</span><br/>
<span class='tline' id='l333' data-llen='7274:7297'>以涉揚其芟作田先鄭云以其水寫故得行其田中舉</span><br/>
<span class='tline' id='l334' data-llen='7297:7320'>其芟鉤後鄭云開遂舍水於列中因涉之揚去前年所</span><br/>
<span class='tline' id='l335' data-llen='7320:7343'>芟之草而治田種稻涉字後鄭得之揚其芟先鄭得之</span><br/>
<span class='tline' id='l336' data-llen='7343:7366'>下地之田田中常有水足涉水揚舉除草之器以芟之</span><br/>
<span class='tline' id='l337' data-llen='7366:7389'>若水盡寫不得謂之涉揚芟是舉器以除新生之草非</span><br/>
<span class='tline' id='l338' data-llen='7389:7399'>揚去前年所芟之草</span><br/>
<span class='tline' id='l339' data-llen='7399:7422'>凡稼澤夏以水殄草而芟夷之夏月草盛長乘其水熱</span><br/>
<span class='tline' id='l340' data-llen='7422:7449'><a onclick="displayPageImage('KR1d0024', 'WYG', '003-19b' );" name="003-19b" class="pb">[003-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7449:7467'>殄草之時芟夷之則根易絶明年可稼也</span><br/>
<span class='tline' id='l342' data-llen='7467:7490'>芒種注謂稻麥麥不宜於澤地當是種芒稻也後世五</span><br/>
<span class='tline' id='l343' data-llen='7490:7506'>月節曰芒種謂其時可種有芒之稻</span><br/>
<span class='tline' id='l344' data-llen='7506:7529'>旱暵共其雩斂下澤有旱暵不常有之事也斂雩物於</span><br/>
<span class='tline' id='l345' data-llen='7529:7536'>民稻人共之</span><br/>
<span class='tline' id='l346' data-llen='7536:7559'>凡服耜斬季材舊説是王平仲謂車耜器最勞非穉材</span><br/>
<span class='tline' id='l347' data-llen='7559:7582'>可任或謂季為老非也車之勞在輪轂若牝服為車箱</span><br/>
<span class='tline' id='l348' data-llen='7582:7605'>小車則為輿非當勞之處耒耜人所推不可用大木皆</span><br/>
<span class='tline' id='l349' data-llen='7605:7632'><a onclick="displayPageImage('KR1d0024', 'WYG', '003-20a' );" name="003-20a" class="pb">[003-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7632:7652'>當用柔刃之材為之季材猶季弟豈可謂之老</span><br/>
<span class='tline' id='l351' data-llen='7652:7675'>澤虞賈疏云山虞林衡川衡皆不言國獨澤虞言國者</span><br/>
<span class='tline' id='l352' data-llen='7675:7698'>二虞二衡文有不同皆互見為義此説是也凡山林川</span><br/>
<span class='tline' id='l353' data-llen='7698:7721'>澤皆國所有使其地之人各占其地種蓺草木長養魚</span><br/>
<span class='tline' id='l354' data-llen='7721:7744'>鼈即九職中虞衡之民是謂之守而官為之禁令當取</span><br/>
<span class='tline' id='l355' data-llen='7744:7767'>物之時各入其物以為地職之貢閭師所謂任衡以山</span><br/>
<span class='tline' id='l356' data-llen='7767:7790'>事貢其物任虞以澤事貢其物者也入貢之餘即是民</span><br/>
<span class='tline' id='l357' data-llen='7790:7813'>所自有猶必令其取物有時取之有節若官自取物不</span><br/>
<span class='tline' id='l358' data-llen='7813:7840'><a onclick="displayPageImage('KR1d0024', 'WYG', '003-20b' );" name="003-20b" class="pb">[003-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7840:7854'>在禁限此二虞二衡之通法也</span><br/>
<span class='tline' id='l360' data-llen='7854:7877'>入木材于官用中冬中夏民自取材别有時王制云草</span><br/>
<span class='tline' id='l361' data-llen='7877:7892'>木零落然後入山林是用季秋也</span><br/>
<span class='tline' id='l362' data-llen='7892:7915'>春秋之斬木不入禁亦謂邦工也邦工或非中冬中夏</span><br/>
<span class='tline' id='l363' data-llen='7915:7932'>而取木于四野取之不入守禁之山林</span><br/>
<span class='tline' id='l364' data-llen='7932:7955'>以時舍其守從舊説時按視守者於其舍申戒之有讀</span><br/>
<span class='tline' id='l365' data-llen='7955:7967'>舍上聲謂弛禁者非經意</span><br/>
<span class='tline' id='l366' data-llen='7967:7990'>卝人與秋官職金聮事卝人掌金玉錫石之守禁而職</span><br/>
<span class='tline' id='l367' data-llen='7990:8017'><a onclick="displayPageImage('KR1d0024', 'WYG', '003-21a' );" name="003-21a" class="pb">[003-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8017:8039'>金受其入征以入於諸府也此不言丹青者文不具</span><br/>
<span class='tline' id='l369' data-llen='8039:8062'>角人疏云言農則皆有夫田出税近山澤者即以齒角</span><br/>
<span class='tline' id='l370' data-llen='8062:8085'>骨物之屬當地税此説是也此為三農之職别於虞衡</span><br/>
<span class='tline' id='l371' data-llen='8085:8108'>閭師言貢九穀者正賦也有他物亦可代之象非周地</span><br/>
<span class='tline' id='l372' data-llen='8108:8122'>所産葢他獸之齒亦有可用者</span><br/>
<span class='tline' id='l373' data-llen='8122:8147'>葛材惟中絺綌而又言凡葛征益蔓草之類如葛者亦征之</span><br/>
<span class='tline' id='l374' data-llen='8147:8172'>灰物出於薪有謂石灰煙煤之類恐古時未有石灰而煤炭</span><br/>
<span class='tline' id='l375' data-llen='8172:8179'>亦不見經傳</span><br/>
<span class='tline' id='l376' data-llen='8179:8206'><a onclick="displayPageImage('KR1d0024', 'WYG', '003-21b' );" name="003-21b" class="pb">[003-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8206:8229'>野疏材凡畜聚之物注謂徴于山澤入于委人是也有</span><br/>
<span class='tline' id='l378' data-llen='8229:8252'>謂臣妾所聚斂者非閭師不言臣妾之貢憫其為人奴</span><br/>
<span class='tline' id='l379' data-llen='8252:8256'>婢也</span><br/>
<span class='tline' id='l380' data-llen='8256:8279'>醫師聚毒藥以共醫事藥物草木為之多疏財畜聚中</span><br/>
<span class='tline' id='l381' data-llen='8279:8289'>當有藥物入于醫師</span><br/>
<span class='tline' id='l382' data-llen='8289:8313'>有謂民之場圃載師任以徴之國之場圃場人樹以斂之</span><br/>
<span class='tline' id='l383' data-llen='8313:8332'>愚謂此即載師之場圃雖場人樹亦是民樹</span><br/>
<span class='tline' id='l384' data-llen='8332:8355'>廩人匪頒即大宰之匪頒百官之禄是也注謂委人之</span><br/>
<span class='tline' id='l385' data-llen='8355:8382'><a onclick="displayPageImage('KR1d0024', 'WYG', '003-22a' );" name="003-22a" class="pb">[003-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8382:8397'>職諸委積未確且委人亦無粟米</span><br/>
<span class='tline' id='l387' data-llen='8397:8420'>統言匪頒則稍食在其中分言之則諸臣之禄為匪頒</span><br/>
<span class='tline' id='l388' data-llen='8420:8431'>在官工役之稟為稍食</span><br/>
<span class='tline' id='l389' data-llen='8431:8453'>凡萬民之食食者通計萬民之食非謂食國家之糧</span><br/>
<span class='tline' id='l390' data-llen='8453:8460'>食者也疏誤</span><br/>
<span class='tline' id='l391' data-llen='8460:8483'>考工記㮚氏之鬴舊説謂六斗四升然以圓算方算皆</span><br/>
<span class='tline' id='l392' data-llen='8483:8506'>不合明宗室鄭世子朱載堉據管子輕重篇云齊西之</span><br/>
<span class='tline' id='l393' data-llen='8506:8529'>粟釜百泉則鏂二十齊東之粟釜十泉則鏂二泉釡即</span><br/>
<span class='tline' id='l394' data-llen='8529:8556'><a onclick="displayPageImage('KR1d0024', 'WYG', '003-22b' );" name="003-22b" class="pb">[003-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8556:8579'>鬴也鏂即區也四升為豆四豆為區五區為鬴鬴乃八</span><br/>
<span class='tline' id='l396' data-llen='8579:8602'>斗非六斗四升也此説是廩人謂一月粟米之率以中</span><br/>
<span class='tline' id='l397' data-llen='8602:8625'>年三鬴為常率計之十日食八斗一日食八升毋乃太</span><br/>
<span class='tline' id='l398' data-llen='8625:8648'>多乎葢㮚氏所謂深尺方尺者非夏后氏之尺乃周尺</span><br/>
<span class='tline' id='l399' data-llen='8648:8671'>也周尺當夏尺之八寸以八寸計之一鬴八斗僅得四</span><br/>
<span class='tline' id='l400' data-llen='8671:8694'>斗零九合六勺則日食四升一合弱耳又以商尺當夏</span><br/>
<span class='tline' id='l401' data-llen='8694:8717'>尺一尺二寸半以此為鬴八斗當夏之十五斗六升二</span><br/>
<span class='tline' id='l402' data-llen='8717:8740'>合有竒後世之營造尺與商尺同今時方尺深尺容四</span><br/>
<span class='tline' id='l403' data-llen='8740:8767'><a onclick="displayPageImage('KR1d0024', 'WYG', '003-23a' );" name="003-23a" class="pb">[003-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8767:8791'>斗周鬴四斗九合有竒商鬴一十五斗六升二合有竒約</span><br/>
<span class='tline' id='l405' data-llen='8791:8814'>為四之一而稍贏則今量四斗周量一斗稍贏日食八</span><br/>
<span class='tline' id='l406' data-llen='8814:8837'>升當今量一斗稍贏正為今人日食之數與廩人之鬴</span><br/>
<span class='tline' id='l407' data-llen='8837:8841'>宻合</span><br/>
<span class='tline' id='l408' data-llen='8841:8864'>司禄職雖闕觀其序於廩人倉人舍人之後司稼之前</span><br/>
<span class='tline' id='l409' data-llen='8864:8887'>皆為穀米之類其為頒穀禄於羣臣可知矣薛氏以為</span><br/>
<span class='tline' id='l410' data-llen='8887:8910'>授田賦禄愚謂諸官之授田食邑者三公六卿王子母</span><br/>
<span class='tline' id='l411' data-llen='8910:8933'>弟及諸卿之大夫元士也其餘散官非特賜當不得有</span><br/>
<span class='tline' id='l412' data-llen='8933:8960'><a onclick="displayPageImage('KR1d0024', 'WYG', '003-23b' );" name="003-23b" class="pb">[003-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8960:8983'>田宜以廩人倉人之粟給之所謂匪頒之式也校人等</span><br/>
<span class='tline' id='l414' data-llen='8983:8993'>馭夫之禄是其一隅</span><br/>
<span class='tline' id='l415' data-llen='8993:9016'>又按司士以徳詔爵以功詔禄以能詔事以久奠食是</span><br/>
<span class='tline' id='l416' data-llen='9016:9039'>有田者為禄無田而授之粟者為食禄必待有功食則</span><br/>
<span class='tline' id='l417' data-llen='9039:9062'>能任其事者定其多寡予之也内史王制禄則贊為之</span><br/>
<span class='tline' id='l418' data-llen='9062:9085'>以方出之此有功而授田禄者也若食則司禄給之當</span><br/>
<span class='tline' id='l419' data-llen='9085:9108'>不闗内史分言之禄與食異通言之食亦禄也故官名</span><br/>
<span class='tline' id='l420' data-llen='9108:9112'>司禄</span><br/>
<span class='tline' id='l421' data-llen='9112:9139'><a onclick="displayPageImage('KR1d0024', 'WYG', '003-24a' );" name="003-24a" class="pb">[003-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9139:9162'>食亦謂之秩宫伯月終則均秩月令收禄秩之不當是</span><br/>
<span class='tline' id='l423' data-llen='9162:9185'>也莊公十九年恵王奪子禽祝跪與詹父田而收膳夫</span><br/>
<span class='tline' id='l424' data-llen='9185:9208'>石速之秩此散官無田有秩之證也謂凡禄皆授田考</span><br/>
<span class='tline' id='l425' data-llen='9208:9215'>之亦不詳矣</span><br/>
<span class='tline' id='l426' data-llen='9215:9240'>司稼職所謂興起也𤼵也謂賙急之時平其所興𤼵之</span><br/>
<span class='tline' id='l427' data-llen='9240:9261'>廩食猶旅師平頒其興積也注謂興所徴賦非也</span><br/>
<span class='tline' id='l428' data-llen='9261:9264'>　</span><br/>
<span class='tline' id='l429' data-llen='9264:9267'>　</span><br/>
<span class='tline' id='l430' data-llen='9267:9294'><a onclick="displayPageImage('KR1d0024', 'WYG', '003-24b' );" name="003-24b" class="pb">[003-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9294:9297'>　</span><br/>
<span class='tline' id='l432' data-llen='9297:9300'>　</span><br/>
<span class='tline' id='l433' data-llen='9300:9303'>　</span><br/>
<span class='tline' id='l434' data-llen='9303:9306'>　</span><br/>
<span class='tline' id='l435' data-llen='9306:9309'>　</span><br/>
<span class='tline' id='l436' data-llen='9309:9312'>　</span><br/>
<span class='tline' id='l437' data-llen='9312:9315'>　</span><br/>
<span class='tline' id='l438' data-llen='9315:9326'>　周禮疑義舉要卷三</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0024', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　周禮疑義舉要卷四</span><br/>
<span class='tline' id='l10' data-llen='202:222'>　　　　　　　　　　　　　婺源江永撰</span><br/>
<span class='tline' id='l11' data-llen='222:228'>　　春官</span><br/>
<span class='tline' id='l12' data-llen='228:251'>序官鎛師鄭注鎛如鍾而大國語細鈞有鍾無鎛韋註</span><br/>
<span class='tline' id='l13' data-llen='251:274'>鍾大鍾鎛小鍾當以鄭説為正大射禮東方笙鍾與笙</span><br/>
<span class='tline' id='l14' data-llen='274:297'>磬竝陳而鑮在其南西方之鑮亦在頌鍾頌磬之南豈</span><br/>
<span class='tline' id='l15' data-llen='297:320'>非笙鍾笙磬頌鍾頌磬為編縣而鑮為特縣與左傳鄭</span><br/>
<span class='tline' id='l16' data-llen='320:346'><a onclick="displayPageImage('KR1d0024', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='346:369'>賂晉侯歌鍾二肆及其鎛磬國語作寳鎛其云歌鍾必</span><br/>
<span class='tline' id='l18' data-llen='369:392'>是應歌之鍾云二肆必是編縣十六枚者而於鎛則言</span><br/>
<span class='tline' id='l19' data-llen='392:415'>及以殊之豈非特縣者為鎛與磬師掌教擊磬擊編鍾</span><br/>
<span class='tline' id='l20' data-llen='415:438'>鍾師掌金奏鎛師掌金奏之鼔豈非登歌用編鍾金奏</span><br/>
<span class='tline' id='l21' data-llen='438:461'>用鎛鍾鍾小者應人聲鍾大者應鼔聲與即國語伶州</span><br/>
<span class='tline' id='l22' data-llen='461:484'>鳩之言亦是以鎛為大鍾其云細鈞有鍾無鎛昭其大</span><br/>
<span class='tline' id='l23' data-llen='484:507'>也大謂金聲即細鈞之鍾也若奏細鈞而兼用鎛鍾則</span><br/>
<span class='tline' id='l24' data-llen='507:530'>鎛又大於鍾鍾聲為鎛所陵不得昭故不用鎛所以使</span><br/>
<span class='tline' id='l25' data-llen='530:556'><a onclick="displayPageImage('KR1d0024', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='556:579'>鍾聲之昭也大鈞有鎛無鍾兩大相配為宜若又甚大</span><br/>
<span class='tline' id='l27' data-llen='579:602'>則鎛不可用用鎛則絲竹細聲為所抑如不鳴故亦不</span><br/>
<span class='tline' id='l28' data-llen='602:625'>用鎛所以使絲竹之鳴也伶州鳩因景王鑄無射而為</span><br/>
<span class='tline' id='l29' data-llen='625:648'>之大林細抑大陵鍾聲不和故言鍾聲不可為鎛所陵</span><br/>
<span class='tline' id='l30' data-llen='648:671'>絲竹不可為鎛所抑以明無射有林之失則鎛正是大</span><br/>
<span class='tline' id='l31' data-llen='671:694'>鍾韋注未細繹其言而誤解耳孟子以金聲為始條理</span><br/>
<span class='tline' id='l32' data-llen='694:701'>亦是擊鎛鍾</span><br/>
<span class='tline' id='l33' data-llen='701:724'>五祀唯有户竈中霤門行一説以禮經亡逸之餘猶有</span><br/>
<span class='tline' id='l34' data-llen='724:750'><a onclick="displayPageImage('KR1d0024', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='750:773'>中霤禮一篇與月令正合若左傳家語所謂五祀者乃</span><br/>
<span class='tline' id='l36' data-llen='773:796'>是五官之神其生為五行之官没而配食於五行此四</span><br/>
<span class='tline' id='l37' data-llen='796:819'>時迎氣而祭之月令所謂春其帝大皥其神句芒此五</span><br/>
<span class='tline' id='l38' data-llen='819:842'>人帝五官神豈非附祀於五帝者乎安得地示中又有</span><br/>
<span class='tline' id='l39' data-llen='842:865'>五官之祀而以血祭祭之也鄭氏惑於祭法七祀之説</span><br/>
<span class='tline' id='l40' data-llen='865:888'>謂户竈中霤門行為殷制而以五官之五祀釋大宗伯</span><br/>
<span class='tline' id='l41' data-llen='888:911'>此人神也乃入地示中耶社稷五祀皆在國内故以逺</span><br/>
<span class='tline' id='l42' data-llen='911:934'>近為次先於五嶽王志長言在五嶽之上則非門户可</span><br/>
<span class='tline' id='l43' data-llen='934:960'><a onclick="displayPageImage('KR1d0024', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='960:983'>知誤矣舊解肆獻祼為祫祭饋食為禘祭禮館吳纂修</span><br/>
<span class='tline' id='l45' data-llen='983:1006'>紱云非也肆獻祼者享先王之隆禮饋食者享先王之</span><br/>
<span class='tline' id='l46' data-llen='1006:1029'>殺禮以二者統冒於上而以四時之祭分承於下肆獻</span><br/>
<span class='tline' id='l47' data-llen='1029:1052'>祼饋食不專一祭隨所值而當之者也按此説發前人</span><br/>
<span class='tline' id='l48' data-llen='1052:1075'>所未發禘祫大祭也皆於四時祭中行之故司尊彜謂</span><br/>
<span class='tline' id='l49' data-llen='1075:1098'>之四時之間祀如行於春夏即以禘祫為祠禴行於秋</span><br/>
<span class='tline' id='l50' data-llen='1098:1121'>冬即以禘祫為嘗烝非禘祫則行三祭時以饋熟為始</span><br/>
<span class='tline' id='l51' data-llen='1121:1124'>耳</span><br/>
<span class='tline' id='l52' data-llen='1124:1150'><a onclick="displayPageImage('KR1d0024', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1150:1173'>宿眂滌濯宿字為句祭前三日申戒也太史及宿之日</span><br/>
<span class='tline' id='l54' data-llen='1173:1179'>即此宿字</span><br/>
<span class='tline' id='l55' data-llen='1179:1202'>四望許慎以為日月星辰先鄭謂道氣出入又謂日月</span><br/>
<span class='tline' id='l56' data-llen='1202:1225'>星海後鄭謂五嶽四鎮四瀆先鄭兩説日月星海近之</span><br/>
<span class='tline' id='l57' data-llen='1225:1248'>許氏與後鄭説各得其一者也四望葢合上下四方之</span><br/>
<span class='tline' id='l58' data-llen='1248:1271'>神而祭之大司樂司服四望皆言祀是四望有天神典</span><br/>
<span class='tline' id='l59' data-llen='1271:1294'>瑞玉人旅四望兩圭有邸與祀地同玉牧人望祀各以</span><br/>
<span class='tline' id='l60' data-llen='1294:1317'>其方之色牲毛之是四望有地示然則四望之兆當兆</span><br/>
<span class='tline' id='l61' data-llen='1317:1343'><a onclick="displayPageImage('KR1d0024', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1343:1366'>日於東郊兆月於西郊星辰則嵗星與蒼龍七宿兆於</span><br/>
<span class='tline' id='l63' data-llen='1366:1389'>東太白與白虎七宿兆於西熒惑塡星七宿兆於南辰</span><br/>
<span class='tline' id='l64' data-llen='1389:1412'>星與元武七宿兆於北五嶽四鎮四瀆四海兆各因其</span><br/>
<span class='tline' id='l65' data-llen='1412:1435'>方祭則設表位合於一壇而祭之其禮行於郊後而國</span><br/>
<span class='tline' id='l66' data-llen='1435:1458'>有大故亦旅之公羊傳天子有方望之事無所不通何</span><br/>
<span class='tline' id='l67' data-llen='1458:1481'>休云方望謂郊時所望祭四方羣神日月星辰風伯雨</span><br/>
<span class='tline' id='l68' data-llen='1481:1504'>師五嶽四瀆及餘山川凡三十六所此説得之而春秋</span><br/>
<span class='tline' id='l69' data-llen='1504:1527'>之三望杜氏云分野之星國中山川皆因郊祀望而祭</span><br/>
<span class='tline' id='l70' data-llen='1527:1553'><a onclick="displayPageImage('KR1d0024', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1553:1576'>之楚昭王謂三代命祀祭不越望杜又云諸侯望祀境</span><br/>
<span class='tline' id='l72' data-llen='1576:1599'>内山川星辰因此説亦可以推知四望也陳祥道疑於</span><br/>
<span class='tline' id='l73' data-llen='1599:1622'>後鄭之説謂望兼上下之神得之近世説者唯據大司</span><br/>
<span class='tline' id='l74' data-llen='1622:1645'>樂司服言祀不言祭謂四望為日月星辰如此則當用</span><br/>
<span class='tline' id='l75' data-llen='1645:1668'>四圭有邸以祀之何為與祀地同玉耶葢言祀者主於</span><br/>
<span class='tline' id='l76' data-llen='1668:1691'>日月星辰而日月星辰亦隨四方設位則天神亦從乎</span><br/>
<span class='tline' id='l77' data-llen='1691:1701'>地故用祀地之玉也</span><br/>
<span class='tline' id='l78' data-llen='1701:1724'>又四望亦有逺近小宗伯若軍將有事則與祭有司將</span><br/>
<span class='tline' id='l79' data-llen='1724:1750'><a onclick="displayPageImage('KR1d0024', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1750:1773'>事於四望疏云四望謂五嶽四鎮四瀆但四望之神去</span><br/>
<span class='tline' id='l81' data-llen='1773:1794'>戰處逺者不必祭之王之戰處要有近之者祭之</span><br/>
<span class='tline' id='l82' data-llen='1794:1817'>兆五帝於四郊四望四類亦如之後鄭云四類日月星</span><br/>
<span class='tline' id='l83' data-llen='1817:1840'>辰運行無常以氣類為之位兆日於東郊兆月與風師</span><br/>
<span class='tline' id='l84' data-llen='1840:1863'>於西郊兆司中司命於南郊兆雨師於兆郊愚疑四類</span><br/>
<span class='tline' id='l85' data-llen='1863:1886'>即四望其云四望四類亦如之者謂四望中之神各以</span><br/>
<span class='tline' id='l86' data-llen='1886:1909'>其類位於四方非别有四類之兆與四類之祭也是以</span><br/>
<span class='tline' id='l87' data-llen='1909:1932'>諸官皆無言四類之牲玉器服樂舞者鄭舉星辰但言</span><br/>
<span class='tline' id='l88' data-llen='1932:1958'><a onclick="displayPageImage('KR1d0024', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1958:1981'>司中司命風師雨師然而以實柴祀日月星辰星辰中</span><br/>
<span class='tline' id='l90' data-llen='1981:2004'>當有五星列宿諸侯猶得祀其分野之星則天子當祀</span><br/>
<span class='tline' id='l91' data-llen='2004:2018'>十二次之宿而五星亦不可遺</span><br/>
<span class='tline' id='l92' data-llen='2018:2041'>天子宗廟九獻之禮既亡鄭氏依約經文為説後人多</span><br/>
<span class='tline' id='l93' data-llen='2041:2064'>疑之鄭説誠有可疑者秋冬變朝踐為朝獻變再獻為</span><br/>
<span class='tline' id='l94' data-llen='2064:2087'>饋獻謂其尊相因然以酳尸之獻為朝獻言於饋獻之</span><br/>
<span class='tline' id='l95' data-llen='2087:2110'>前其禮不行於朝而强名以朝獻次序則顚名義則乖</span><br/>
<span class='tline' id='l96' data-llen='2110:2133'>愚亦甚疑之别為九獻之説曰二祼之後當有七獻經</span><br/>
<span class='tline' id='l97' data-llen='2133:2159'><a onclick="displayPageImage('KR1d0024', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2159:2182'>文不欲枚舉有錯綜互見之法實則朝踐與朝獻饋獻</span><br/>
<span class='tline' id='l99' data-llen='2182:2205'>與再獻四節而已朝踐為薦腥後之獻不待言矣朝獻</span><br/>
<span class='tline' id='l100' data-llen='2205:2228'>非王酳尸乃堂上薦爓王與后之獻饋獻非饋熟之始</span><br/>
<span class='tline' id='l101' data-llen='2228:2251'>乃尸食舉後王酳尸之獻而再獻則后與諸侯為賓者</span><br/>
<span class='tline' id='l102' data-llen='2251:2274'>亞王酳尸之獻也禮運曰腥其俎孰其殽體其犬豕牛</span><br/>
<span class='tline' id='l103' data-llen='2274:2297'>羊注疏謂腥法上古爓法中古而進孰為後世之食孰</span><br/>
<span class='tline' id='l104' data-llen='2297:2320'>其殽者體解而爓之也祭義曰爓祭祭腥而退郊特牲</span><br/>
<span class='tline' id='l105' data-llen='2320:2343'>曰腥肆爓腍祭其有薦爓明矣既以爓法中古此時何</span><br/>
<span class='tline' id='l106' data-llen='2343:2369'><a onclick="displayPageImage('KR1d0024', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2369:2392'>可無獻則秋冬言胡獻者非獻爓而何至於饋熟則不</span><br/>
<span class='tline' id='l108' data-llen='2392:2415'>當有獻何也薦爓之後烹肉既熟羮定詔於堂於是奉</span><br/>
<span class='tline' id='l109' data-llen='2415:2438'>爼入室設陰厭以饗神乃迎尸入室舉奠斝詔妥尸是</span><br/>
<span class='tline' id='l110' data-llen='2438:2461'>時尸即當食舉安得有獻葢堂上腥爓皆不可食者故</span><br/>
<span class='tline' id='l111' data-llen='2461:2484'>有獻而無食室内之饌可食者則當食而後獻所謂饋</span><br/>
<span class='tline' id='l112' data-llen='2484:2507'>獻者尸既食而王獻以酳若特牲少牢主人獻尸耳此</span><br/>
<span class='tline' id='l113' data-llen='2507:2530'>時后不即亞王酳尸尸有酢王之禮有命祝嘏之禮有</span><br/>
<span class='tline' id='l114' data-llen='2530:2553'>夫婦致爵之禮后乃獻以酳尸是謂之再獻而賓長為</span><br/>
<span class='tline' id='l115' data-llen='2553:2579'><a onclick="displayPageImage('KR1d0024', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2579:2602'>一獻以終之亦通為再獻也然則此七獻者堂上四獻</span><br/>
<span class='tline' id='l117' data-llen='2602:2625'>室内三獻以朝獻次朝踐行之於早不失朝字之義以</span><br/>
<span class='tline' id='l118' data-llen='2625:2648'>獻爓當之又無爓祭缺略之嫌陰厭之後未食舉之前</span><br/>
<span class='tline' id='l119' data-llen='2648:2671'>無獻而獻在既食之後亦協乎饋獻之義春夏言朝踐</span><br/>
<span class='tline' id='l120' data-llen='2671:2694'>再獻者舉首尾以包中間秋冬言朝獻饋獻者舉中間</span><br/>
<span class='tline' id='l121' data-llen='2694:2717'>以補春夏足見設經錯綜互見之妙而追享朝享可例</span><br/>
<span class='tline' id='l122' data-llen='2717:2740'>推要而言之堂上獻者用前言之尊室内獻者用後言</span><br/>
<span class='tline' id='l123' data-llen='2740:2763'>之尊耳醢人籩人朝事之豆籩於朝踐薦之而胡獻無</span><br/>
<span class='tline' id='l124' data-llen='2763:2789'><a onclick="displayPageImage('KR1d0024', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2789:2812'>豆籩朝獻統於朝踐也饋食之豆籩於饋獻薦之而再</span><br/>
<span class='tline' id='l126' data-llen='2812:2835'>獻無豆籩再獻統於饋獻也九獻之後别有加爵則薦</span><br/>
<span class='tline' id='l127' data-llen='2835:2858'>加豆加籩而非食後稱加之謂也如此説九獻按之經</span><br/>
<span class='tline' id='l128' data-llen='2858:2869'>而不紊證之記而可通</span><br/>
<span class='tline' id='l129' data-llen='2869:2892'>堂上薦腥爓取法前古朝踐朝獻之尊盛醴齊醴齊濁</span><br/>
<span class='tline' id='l130' data-llen='2892:2915'>於盎齊也室中饋孰用後世食饋獻再獻之尊盛盎齊</span><br/>
<span class='tline' id='l131' data-llen='2915:2938'>盎齊清於醴齊也若王酳尸而用朝踐之醴齊失其義</span><br/>
<span class='tline' id='l132' data-llen='2938:2941'>矣</span><br/>
<span class='tline' id='l133' data-llen='2941:2967'><a onclick="displayPageImage('KR1d0024', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2967:2990'>彛尊有二者疏謂鬱鬯與齊皆配以明水三酒皆配以</span><br/>
<span class='tline' id='l135' data-llen='2990:3014'>𤣥酒是也後人謂王與后分酌彛尊故有二大謬古人</span><br/>
<span class='tline' id='l136' data-llen='3014:3038'>𤣥酒配尊之禮頗重事之用醴者質略則一尊陳於房</span><br/>
<span class='tline' id='l137' data-llen='3038:3061'>謂之側尊其兩尊皆酒者特牲之旅酬也燕禮之尊士</span><br/>
<span class='tline' id='l138' data-llen='3061:3084'>旅食也大射禮之兩壺獻酒也玉藻之饗野人也以酒</span><br/>
<span class='tline' id='l139' data-llen='3084:3107'>優之正是略之賤之也豈有宗廟大祭薦腥薦爓血毛</span><br/>
<span class='tline' id='l140' data-llen='3107:3130'>大羮事事反本脩古顧於堂上之尊獨無所配下同賤</span><br/>
<span class='tline' id='l141' data-llen='3130:3153'>略之事乎秋官特設司烜氏以鑑取明水於月豈謂室</span><br/>
<span class='tline' id='l142' data-llen='3153:3179'><a onclick="displayPageImage('KR1d0024', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3179:3202'>中一陳即嫌其多而不以配彛尊乎王與后合體同尊</span><br/>
<span class='tline' id='l144' data-llen='3202:3225'>卑共酌一尊未為不可記言君西酌犧象夫人東酌罍</span><br/>
<span class='tline' id='l145' data-llen='3225:3248'>尊襍記侯國之禮未可以彼例此即君夫人别酌其尊</span><br/>
<span class='tline' id='l146' data-llen='3248:3272'>亦必有𤣥酒必非兩尊皆酒也記云明水涚齊貴新也</span><br/>
<span class='tline' id='l147' data-llen='3272:3295'>凡涚新之也即以司尊彛本職證之下言盎齊涚酌凡</span><br/>
<span class='tline' id='l148' data-llen='3295:3319'>酒脩酌即是酌所配之明水𤣥酒以涚之脩之耳豈逺</span><br/>
<span class='tline' id='l149' data-llen='3319:3348'>取室中之明水乎禮運言𤣥酒在室<span class='krp-note'>元酒即/明水</span>舉室中明</span><br/>
<span class='tline' id='l150' data-llen='3348:3371'>水配鬱鬯為首者言之耳非謂在户在堂在下者即無</span><br/>
<span class='tline' id='l151' data-llen='3371:3397'><a onclick="displayPageImage('KR1d0024', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3397:3402'>所配也</span><br/>
<span class='tline' id='l153' data-llen='3402:3425'>皆有罍皆者皆春夏也皆秋冬也皆追享朝享也非謂</span><br/>
<span class='tline' id='l154' data-llen='3425:3433'>一尊即一罍也</span><br/>
<span class='tline' id='l155' data-llen='3433:3456'>盎齊涚酌謂以所配之明水涚之記言明水涚齊新之</span><br/>
<span class='tline' id='l156' data-llen='3456:3479'>是也非謂三酒之清酒為涚也凡酒脩酌謂以所配之</span><br/>
<span class='tline' id='l157' data-llen='3479:3492'>𤣥酒滌之非謂别取水也</span><br/>
<span class='tline' id='l158' data-llen='3492:3515'>大裘之冕亦必有冕服經不言者省文與記云王被衮</span><br/>
<span class='tline' id='l159' data-llen='3515:3526'>以象天則亦當服衮冕</span><br/>
<span class='tline' id='l160' data-llen='3526:3552'><a onclick="displayPageImage('KR1d0024', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3552:3575'>先儒以爵弁為冕之次者其服用絲其蔽膝用韎韐其</span><br/>
<span class='tline' id='l162' data-llen='3575:3598'>屨飾用繡次皆是次於冕服也而舊説謂以木為體以</span><br/>
<span class='tline' id='l163' data-llen='3598:3621'>布染為爵頭色而覆之亦略似於冕但冕之板前俛後</span><br/>
<span class='tline' id='l164' data-llen='3621:3644'>仰爵弁則平置之故不得冕之名舊説相傳如此然而</span><br/>
<span class='tline' id='l165' data-llen='3644:3668'>弁字上鋭象形爵弁與皮弁同名弁而爵弁有覆板何以</span><br/>
<span class='tline' id='l166' data-llen='3668:3691'>名弁且夏官弁師何以有韋弁無爵弁陳祥道禮書則</span><br/>
<span class='tline' id='l167' data-llen='3691:3714'>考之詳矣陳云周禮有韋弁無爵弁書與冠禮禮記有</span><br/>
<span class='tline' id='l168' data-llen='3714:3737'>爵弁無韋弁士之服止於爵弁而荀卿曰士韋弁孔安</span><br/>
<span class='tline' id='l169' data-llen='3737:3764'><a onclick="displayPageImage('KR1d0024', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3764:3787'>國曰雀韋弁也劉熙釋名亦曰以爵韋為之謂之韋弁</span><br/>
<span class='tline' id='l171' data-llen='3787:3810'>耳觀弁師司服韋弁先於皮弁書雀弁先於綦弁士冠</span><br/>
<span class='tline' id='l172' data-llen='3810:3833'>次加皮弁三加爵弁而以爵弁為尊聘禮上卿贊禮服</span><br/>
<span class='tline' id='l173' data-llen='3833:3856'>皮弁及歸饔餼服韋弁而以韋為敬則皮弁之上非韋</span><br/>
<span class='tline' id='l174' data-llen='3856:3879'>弁即爵弁耳此所以疑其為一物也爵弁士之祭服而</span><br/>
<span class='tline' id='l175' data-llen='3879:3902'>王服之者王哭諸侯服爵弁而即戎亦服之耳爵弁雖</span><br/>
<span class='tline' id='l176' data-llen='3902:3925'>士之祭服而天子諸侯大夫皆服之鄭氏謂爵弁如冕</span><br/>
<span class='tline' id='l177' data-llen='3925:3948'>而無繅然古文弁象形則其制上鋭若合手然非如冕</span><br/>
<span class='tline' id='l178' data-llen='3948:3975'><a onclick="displayPageImage('KR1d0024', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3975:3998'>也韋其質也爵其色也按陳氏此説甚有據王即戎以</span><br/>
<span class='tline' id='l180' data-llen='3998:4021'>韋弁服即爵弁服其服纁裳朱芾臣之貴者以朱卑者</span><br/>
<span class='tline' id='l181' data-llen='4021:4044'>以韎韐故詩言方叔將兵服其命服朱韍斯皇又云韎</span><br/>
<span class='tline' id='l182' data-llen='4044:4067'>韐有奭以作六師皆爵弁之韠也鄢陵之戰郤至見楚</span><br/>
<span class='tline' id='l183' data-llen='4067:4090'>子衣韎韋之跗注即朱韍韎韐之謂也豈非爵弁即戎</span><br/>
<span class='tline' id='l184' data-llen='4090:4105'>之證乎凡謂爵弁如冕者皆非是</span><br/>
<span class='tline' id='l185' data-llen='4105:4128'>帥其屬而巡墓厲居其中之室以守之此文承上爭墓</span><br/>
<span class='tline' id='l186' data-llen='4128:4151'>地而言謂爭訟時恐其有盜葬鬬囂潛移兆域之弊故</span><br/>
<span class='tline' id='l187' data-llen='4151:4178'><a onclick="displayPageImage('KR1d0024', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4178:4201'>帥屬巡守訟終而止其中之室非謂墓中有官寺也因</span><br/>
<span class='tline' id='l189' data-llen='4201:4224'>爭墓地而聽其獄訟則爭訟者暫假他室以居墓大夫</span><br/>
<span class='tline' id='l190' data-llen='4224:4236'>耳豈能設官為民守墓哉</span><br/>
<span class='tline' id='l191' data-llen='4236:4259'>吕氏春秋黄帝作咸池莊周亦云黄帝張咸池之樂於</span><br/>
<span class='tline' id='l192' data-llen='4259:4282'>洞庭之野則咸池非堯樂樂記云大章章之也咸池備</span><br/>
<span class='tline' id='l193' data-llen='4282:4304'>矣鄭注云大章堯樂名咸池黄帝樂名堯増脩而用</span><br/>
<span class='tline' id='l194' data-llen='4304:4327'>之是鄭自圓其説也咸池為黄帝樂而雲門太巻皆為</span><br/>
<span class='tline' id='l195' data-llen='4327:4350'>黄帝樂亦屬可疑此無大章樂者當時大章之樂不存</span><br/>
<span class='tline' id='l196' data-llen='4350:4377'><a onclick="displayPageImage('KR1d0024', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4377:4400'>耳至魯所存又止有四代之樂故季札觀樂無雲門咸</span><br/>
<span class='tline' id='l198' data-llen='4400:4403'>池</span><br/>
<span class='tline' id='l199' data-llen='4403:4426'>鄭注六律六同此十二者以銅為管轉而相生黄鍾為</span><br/>
<span class='tline' id='l200' data-llen='4426:4449'>首其長九寸各因而三分之上生者益一分下生者去</span><br/>
<span class='tline' id='l201' data-llen='4449:4472'>一分此漢人之説也考之管子吕氏春秋則是以半黄</span><br/>
<span class='tline' id='l202' data-llen='4472:4495'>鍾四寸半者為黄鍾之宫以為律本由此三分益一以</span><br/>
<span class='tline' id='l203' data-llen='4495:4518'>上生三分損一以下生非以黄鍾九寸為首也别有律</span><br/>
<span class='tline' id='l204' data-llen='4518:4541'>吕闡㣲詳之分樂奏黄鍾歌大吕此一律一吕之相合</span><br/>
<span class='tline' id='l205' data-llen='4541:4568'><a onclick="displayPageImage('KR1d0024', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4568:4591'>為地支之子與丑合亦即日躔與月建之相合也下諸</span><br/>
<span class='tline' id='l207' data-llen='4591:4597'>律吕皆然</span><br/>
<span class='tline' id='l208' data-llen='4597:4620'>一變而致羽物一節注謂大蜡索鬼神而致百物疑未</span><br/>
<span class='tline' id='l209' data-llen='4620:4643'>必然而樂之感格如書所謂祖考來格鳥獸蹌蹌鳯凰</span><br/>
<span class='tline' id='l210' data-llen='4643:4656'>來儀百獸率舞亦實有此理</span><br/>
<span class='tline' id='l211' data-llen='4656:4679'>夾鍾因奏圜丘而名圜鍾林鍾因奏方丘而名函鍾各</span><br/>
<span class='tline' id='l212' data-llen='4679:4702'>以其類也黄鍾不改者黄為中之色人亦居天地之中</span><br/>
<span class='tline' id='l213' data-llen='4702:4725'>義類相比附也揚雄太元之數子午為九丑未為八寅</span><br/>
<span class='tline' id='l214' data-llen='4725:4752'><a onclick="displayPageImage('KR1d0024', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4752:4775'>申為七夘酉為六辰戌為五己亥為四亦即聲律之數</span><br/>
<span class='tline' id='l216' data-llen='4775:4798'>也是以黄鍾為宫者其數九大磬之樂亦九變而終林</span><br/>
<span class='tline' id='l217' data-llen='4798:4821'>鍾為宫者其數八咸池之樂亦八變而終夾鍾為宫者</span><br/>
<span class='tline' id='l218' data-llen='4821:4835'>其數六雲門之樂亦六變而終</span><br/>
<span class='tline' id='l219' data-llen='4835:4858'>三大祭不用商者無商調非無商聲也注謂祭尚柔商</span><br/>
<span class='tline' id='l220' data-llen='4858:4881'>堅剛未必然後儒謂商調肅殺鬼神所畏固是一説愚</span><br/>
<span class='tline' id='l221' data-llen='4881:4904'>疑周以木德王不用商避金克木也是以佩玉右徵角</span><br/>
<span class='tline' id='l222' data-llen='4904:4922'>左宫羽亦無商荀子亦有太師審商之説</span><br/>
<span class='tline' id='l223' data-llen='4922:4949'><a onclick="displayPageImage('KR1d0024', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4949:4972'>樂有金奏有升歌儀禮及仲尼燕居左傳國語所載甚</span><br/>
<span class='tline' id='l225' data-llen='4972:4995'>分明升歌為詩金奏以鍾鼓奏九夏有篇名而無辭即</span><br/>
<span class='tline' id='l226' data-llen='4995:5018'>有辭亦不載於頌金奏主器聲升歌主人聲也鄭氏注</span><br/>
<span class='tline' id='l227' data-llen='5018:5041'>鐘師及儀禮既云九夏載在樂章樂崩亦從而亡是矣</span><br/>
<span class='tline' id='l228' data-llen='5041:5064'>乃引吕叔玉以肆夏為時邁繁遏為執競渠為思文而</span><br/>
<span class='tline' id='l229' data-llen='5064:5087'>詩譜亦言天子享元侯升歌肆夏是升歌與金奏混合</span><br/>
<span class='tline' id='l230' data-llen='5087:5111'>為一誤矣時邁本非肆夏因肆于時夏一語而附㑹耳仲</span><br/>
<span class='tline' id='l231' data-llen='5111:5134'>尼燕居云入門而金作是奏肆夏也升歌則用清廟文</span><br/>
<span class='tline' id='l232' data-llen='5134:5161'><a onclick="displayPageImage('KR1d0024', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5161:5179'>王世子飬老亦歌清廟何嘗升歌肆夏乎</span><br/>
<span class='tline' id='l234' data-llen='5179:5202'>頓首見於傳者三穆嬴抱太子頓首於趙宣子季平子</span><br/>
<span class='tline' id='l235' data-llen='5202:5225'>頓首於叔孫申包胥如秦乞師賦無衣三頓首是有求</span><br/>
<span class='tline' id='l236' data-llen='5225:5246'>於人者用頓首頭觸地而無容者為喪禮之稽顙</span><br/>
<span class='tline' id='l237' data-llen='5246:5269'>拜必屈膝而俯首軍中介胄之士用肅拜婦人亦用肅</span><br/>
<span class='tline' id='l238' data-llen='5269:5292'>拜不屈膝而低首以下如今人之長揖也新婦奠菜於</span><br/>
<span class='tline' id='l239' data-llen='5292:5315'>舅姑則扱地謂屈膝而引首至地婦人最重之拜也為</span><br/>
<span class='tline' id='l240' data-llen='5315:5338'>重喪則稽顙今時婦人之拜直身而㣲動其手㣲曲其</span><br/>
<span class='tline' id='l241' data-llen='5338:5365'><a onclick="displayPageImage('KR1d0024', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5365:5388'>膝此俗不知起於何時郝敬謂即肅拜非也今時男子</span><br/>
<span class='tline' id='l243' data-llen='5388:5411'>之揖正是古之肅拜而古人之揖如今人之拱手而推</span><br/>
<span class='tline' id='l244' data-llen='5411:5434'>之高則為天揖平則為時揖低則為土揖也推手為揖</span><br/>
<span class='tline' id='l245' data-llen='5434:5444'>引手為正又謂之厭</span><br/>
<span class='tline' id='l246' data-llen='5444:5467'>大史正嵗年以敘事頒告朔於邦國至春秋時周室㣲</span><br/>
<span class='tline' id='l247' data-llen='5467:5489'>弱王朝未必頒朔列國自為推步月日時有參差矣</span><br/>
<span class='tline' id='l248' data-llen='5489:5512'>測景所以驗四時之氣也而漢人謂景之至否由人主</span><br/>
<span class='tline' id='l249' data-llen='5512:5535'>政有得失此漢人之妄説又不知有嵗差而云冬至日</span><br/>
<span class='tline' id='l250' data-llen='5535:5562'><a onclick="displayPageImage('KR1d0024', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5562:5573'>在牽牛豈常在牽牛哉</span><br/>
<span class='tline' id='l252' data-llen='5573:5596'>保章氏以星土辨九州之地所封封域皆有分星以觀</span><br/>
<span class='tline' id='l253' data-llen='5596:5619'>妖祥春秋内外傳而下至厯朝史志及諸家論分野之</span><br/>
<span class='tline' id='l254' data-llen='5619:5642'>言詳矣以職方外紀考之大地如球周九萬里分為五</span><br/>
<span class='tline' id='l255' data-llen='5642:5665'>大州幅員甚廣豈止中土之九州哉五大州皆有山水</span><br/>
<span class='tline' id='l256' data-llen='5665:5688'>人物皆有君長臣民則心與普天星宿相闗災祥禍福</span><br/>
<span class='tline' id='l257' data-llen='5688:5712'>隨地有之豈止中土九州分十二次之星而徼外遐方即</span><br/>
<span class='tline' id='l258' data-llen='5712:5735'>無預於天星哉葢分野之理如人身經脉内應藏府各</span><br/>
<span class='tline' id='l259' data-llen='5735:5762'><a onclick="displayPageImage('KR1d0024', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5762:5785'>有孔穴暗相聯絡疾病因之而大地之精華聚於中土</span><br/>
<span class='tline' id='l261' data-llen='5785:5808'>猶人身之精華聚於面部善於叔服許負之術者能按</span><br/>
<span class='tline' id='l262' data-llen='5808:5831'>部位占氣色而能知其吉凶妖祥此即占分野之理也</span><br/>
<span class='tline' id='l263' data-llen='5831:5854'>玉路金路象路注謂以玉金象餙諸末按車上諸材唯</span><br/>
<span class='tline' id='l264' data-llen='5854:5870'>兩較之兩端可飾他處皆不可飾也</span><br/>
<span class='tline' id='l265' data-llen='5870:5893'>傳曰三辰旂旗昭其明也鄭注司服至周而以日月星</span><br/>
<span class='tline' id='l266' data-llen='5893:5916'>辰畫於旌旗然則王之大常有日月亦當有星辰不言</span><br/>
<span class='tline' id='l267' data-llen='5916:5939'>星省文也曲禮招揺在上星其畫北斗與又曲禮行前</span><br/>
<span class='tline' id='l268' data-llen='5939:5966'><a onclick="displayPageImage('KR1d0024', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5966:5990'>朱鳥而後𤣥武左青龍而右白虎交龍為旂熊虎為旗</span><br/>
<span class='tline' id='l270' data-llen='5990:6013'>鳥隼為旟龜蛇為旐備四方之五獸也通帛襍帛以間</span><br/>
<span class='tline' id='l271' data-llen='6013:6036'>之而全羽之旞析羽之旌亦當有通帛以為旗之縿且</span><br/>
<span class='tline' id='l272' data-llen='6036:6059'>有旈焉而插旄於干首故曰注旄首曰旌俗畫旌有羽</span><br/>
<span class='tline' id='l273' data-llen='6059:6082'>無旗非也羽當是雉羽鍾氏染之注當是插於干首鄭</span><br/>
<span class='tline' id='l274' data-llen='6082:6095'>氏謂繫之於旟旌之上非也</span><br/>
<span class='tline' id='l275' data-llen='6095:6098'>　</span><br/>
<span class='tline' id='l276' data-llen='6098:6109'>　周禮疑義舉要卷四</span><br/>
</p>
<p><br/>
</p>
  </div>
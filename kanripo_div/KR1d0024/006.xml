<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0024', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　周禮疑義舉要卷六</span><br/>
<span class='tline' id='l10' data-llen='202:222'>　　　　　　　　　　　　　婺源江永撰</span><br/>
<span class='tline' id='l11' data-llen='222:229'>　　考工記</span><br/>
<span class='tline' id='l12' data-llen='229:252'>周禮本是未成之書闕冬官漢人求之不得以考工記</span><br/>
<span class='tline' id='l13' data-llen='252:275'>補之恐是當時原闕也冬官掌事而事不止工事考工</span><br/>
<span class='tline' id='l14' data-llen='275:298'>是工人之號而工人非官註謂以事名官以氏名官非</span><br/>
<span class='tline' id='l15' data-llen='298:301'>也</span><br/>
<span class='tline' id='l16' data-llen='301:327'><a onclick="displayPageImage('KR1d0024', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='327:350'>考工記東周後齊人所作也其言秦無廬鄭之刀厲王</span><br/>
<span class='tline' id='l18' data-llen='350:373'>封其子友始有鄭東遷後以西周故地與秦始有秦故</span><br/>
<span class='tline' id='l19' data-llen='373:396'>知為東周時書其言橘踰淮而北為枳鸜鵒不踰濟貉</span><br/>
<span class='tline' id='l20' data-llen='396:419'>踰汶則死皆齊魯間水而終古戚速椑茭之類鄭註皆</span><br/>
<span class='tline' id='l21' data-llen='419:442'>以為齊人語故知齊人所作也葢齊魯間精物理善工</span><br/>
<span class='tline' id='l22' data-llen='442:452'>事而工文辭者為之</span><br/>
<span class='tline' id='l23' data-llen='452:481'>冬官雖缺以諸經傳證之當有大司空小司空<span class='krp-note'>大司空/卿一人</span></span><br/>
<span class='tline' id='l24' data-llen='481:526'><span class='krp-note'>小司空中大夫二/人如五官之例</span>匠師<span class='krp-note'>見地官遂人鄭氏以為冬官/之考則當為下大夫四人</span>梓</span><br/>
<span class='tline' id='l25' data-llen='526:552'><a onclick="displayPageImage('KR1d0024', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='552:599'>師<span class='krp-note'>見梓人梓/工之長也</span>豕人<span class='krp-note'>先鄭云司徒奉牛司馬奉羊宗伯奉/雞司寇奉犬司空其奉豕與然則冬</span></span><br/>
<span class='tline' id='l27' data-llen='599:647'><span class='krp-note'>官當有/豕人</span>嗇夫<span class='krp-note'>覲禮嗇夫承命告於天/子鄭氏以為冬官之屬</span>司里<span class='krp-note'>國語火之初/見期于司里</span></span><br/>
<span class='tline' id='l28' data-llen='647:694'><span class='krp-note'>又周之秩官賔至司里授館此主/宅里之官當在冬官與里宰異</span>水師<span class='krp-note'>國語周之秩官/賔至火師監燎</span></span><br/>
<span class='tline' id='l29' data-llen='694:741'><span class='krp-note'>水師監濯火師即夏官司爟而凡祭/祀賔客滌濯之事冬官當有水師</span>玊人<span class='krp-note'>天官有追師/專掌宫内追</span></span><br/>
<span class='tline' id='l30' data-llen='741:786'><span class='krp-note'>琢之事則凡用玉府之玉追琢成器/以其典瑞之藏者當有玉人在冬官</span>雕氏　漆氏<span class='krp-note'>雕氏/見考</span></span><br/>
<span class='tline' id='l31' data-llen='786:833'><span class='krp-note'>工職缺木器髹漆者多後世/有漆雕氏冬官當有其官</span>陶正<span class='krp-note'>左傳虞閼父為周陶/正喪大記君喪陶人</span></span><br/>
<span class='tline' id='l32' data-llen='833:881'><span class='krp-note'>出重/鬲</span>圬人<span class='krp-note'>左傳圬人以/時塓館宫室</span>舟牧<span class='krp-note'>月令天子乗舟命舟牧覆/舟此雖秦官周天子亦有</span></span><br/>
<span class='tline' id='l33' data-llen='881:926'><span class='krp-note'>乗舟之事宜設此官/舟行水宜在冬官</span>輪人　車人<span class='krp-note'>當有監/造之官</span>芻人<span class='krp-note'>大宰九/式芻秣</span></span><br/>
<span class='tline' id='l34' data-llen='926:952'><a onclick="displayPageImage('KR1d0024', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='952:983'><span class='krp-note'>居一其用甚廣/宜有官主之</span>等官此皆冬官篇亡之證後人讀書麤</span><br/>
<span class='tline' id='l36' data-llen='983:1006'>疏果於妄作如俞庭椿之徒紛紛割裂牽補致五官無</span><br/>
<span class='tline' id='l37' data-llen='1006:1017'>一完善周禮之罪人也</span><br/>
<span class='tline' id='l38' data-llen='1017:1040'>五材先鄭引左傳後鄭謂金木皮玉土後鄭為長水火</span><br/>
<span class='tline' id='l39' data-llen='1040:1063'>可制器不可為器金雖可兼玉而皮革不可遺曲禮六</span><br/>
<span class='tline' id='l40' data-llen='1063:1084'>工土金石木獸草獸即皮也玉可兼石木可兼草</span><br/>
<span class='tline' id='l41' data-llen='1084:1108'>以辨民器注辨具也葢古人辨辦二字通用言辨不言辦</span><br/>
<span class='tline' id='l42' data-llen='1108:1126'>王昭禹謂輪辨高下弓辨安危之屬非是</span><br/>
<span class='tline' id='l43' data-llen='1126:1152'><a onclick="displayPageImage('KR1d0024', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1152:1175'>粤無鎛此甚言四國能此者多雖有若無非真謂不置</span><br/>
<span class='tline' id='l45' data-llen='1175:1197'>是工亦非真謂人皆作也注泥又以夫為丈夫尤謬</span><br/>
<span class='tline' id='l46' data-llen='1197:1220'>刀斤削劒必用水淬遷乎其地而弗能為良水性異也</span><br/>
<span class='tline' id='l47' data-llen='1220:1243'>兵車乗車三人故輿廣而輪高田車惟射御二人故輿</span><br/>
<span class='tline' id='l48' data-llen='1243:1266'>可狹輪可卑馬可低詩謂之輶車亦因逐獸欲輕捷故</span><br/>
<span class='tline' id='l49' data-llen='1266:1289'>也輪卑故以田馬配之非因馬低而減其輪注謂以馬</span><br/>
<span class='tline' id='l50' data-llen='1289:1297'>大小為節未確</span><br/>
<span class='tline' id='l51' data-llen='1297:1320'>軫本輿後横木之名輿人六分車廣以其一為之軫圍</span><br/>
<span class='tline' id='l52' data-llen='1320:1346'><a onclick="displayPageImage('KR1d0024', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1346:1369'>是也及其載於轐上則通輿下四面皆可謂之軫此言</span><br/>
<span class='tline' id='l54' data-llen='1369:1392'>加軫與轐後言弓長四尺謂之庇軫又言軫方象地是</span><br/>
<span class='tline' id='l55' data-llen='1392:1415'>也猶之式本有其木而隧前三分之二之處亦得通謂</span><br/>
<span class='tline' id='l56' data-llen='1415:1420'>之式也</span><br/>
<span class='tline' id='l57' data-llen='1420:1443'>輿人之車箱葢如今人造方箱之法用䳄雄交牙之筍</span><br/>
<span class='tline' id='l58' data-llen='1443:1466'>使之相著初非以板嵌入軹轛也軹轛之植者横者如</span><br/>
<span class='tline' id='l59' data-llen='1466:1489'>窓櫺然於輿内貼板為之一以輔板一以承式木較木</span><br/>
<span class='tline' id='l60' data-llen='1489:1512'>其植下筍入底板上筍入式較中間葢皆釘之板上相</span><br/>
<span class='tline' id='l61' data-llen='1512:1538'><a onclick="displayPageImage('KR1d0024', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1538:1561'>著不全藉軹轛之力是以軹圍小而轛圍尤小亦可以</span><br/>
<span class='tline' id='l63' data-llen='1561:1584'>固板也底板之後作軫葢以板嵌入軫之槽中駕車時</span><br/>
<span class='tline' id='l64' data-llen='1584:1607'>輿連轐載於軸上有兩木鉗之而後軫亦銜輈踵是以</span><br/>
<span class='tline' id='l65' data-llen='1607:1616'>輿能安固不動也</span><br/>
<span class='tline' id='l66' data-llen='1616:1639'>加軫與轐之數軫方徑二寸七分有半自軸心上至軫</span><br/>
<span class='tline' id='l67' data-llen='1639:1662'>面總高七寸轂入輿下左右軌在轂上須稍高容轂轉</span><br/>
<span class='tline' id='l68' data-llen='1662:1685'>故轂上必有轐度之轐之圍徑無正文輈人當兔之圍</span><br/>
<span class='tline' id='l69' data-llen='1685:1715'>居輈長十之一方徑三寸六分輈亦在輿下<img height='20' width='20' alt='&amp;KR0869' title='KR0869' src='https://raw.githubusercontent.com/kanripo/KR-Gaiji/master/images/KR0869.png'/>輿者則</span><br/>
<span class='tline' id='l70' data-llen='1715:1741'><a onclick="displayPageImage('KR1d0024', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1741:1764'>免圍與當兔等可知軸半徑三寸二分加轐方徑三寸</span><br/>
<span class='tline' id='l72' data-llen='1764:1787'>六分共高五寸八分以密率算轂半徑五寸一分弱中</span><br/>
<span class='tline' id='l73' data-llen='1787:1810'>間距軌七分强可容轂轉以五寸八分加後軫出轐上</span><br/>
<span class='tline' id='l74' data-llen='1810:1833'>者約一寸二分總高七寸也輿板之厚上與軫平亦以</span><br/>
<span class='tline' id='l75' data-llen='1833:1856'>一寸二分為率後軫在輿下者餘一寸五分半輈踵為</span><br/>
<span class='tline' id='l76' data-llen='1856:1879'>缺曲以承之算加軫與轐之七寸當從輈算起葢輈在</span><br/>
<span class='tline' id='l77' data-llen='1879:1903'>軸上必當輿㡳相切而兩旁伏免亦必與輈齊平故知輈</span><br/>
<span class='tline' id='l78' data-llen='1903:1926'>之當免圍必與免圍等大後不言免圍者因輈以見也</span><br/>
<span class='tline' id='l79' data-llen='1926:1952'><a onclick="displayPageImage('KR1d0024', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1952:1975'>轐有二設之葢在軌内八寸間以轂入輿下者亦七寸</span><br/>
<span class='tline' id='l81' data-llen='1975:1998'>也轐當連於輿有兩木鉗軸如今制輈之鉗軸亦當如</span><br/>
<span class='tline' id='l82' data-llen='1998:2004'>轐之制與</span><br/>
<span class='tline' id='l83' data-llen='2004:2027'>輪人進而眡之舊注未確進非車進乃人進也鮑人望</span><br/>
<span class='tline' id='l84' data-llen='2027:2050'>而眡之進而握之可證大略好處逺望可見其精致處</span><br/>
<span class='tline' id='l85' data-llen='2050:2073'>須近前細察凡圜形逺望中半漸穨而下幎爾而下迤</span><br/>
<span class='tline' id='l86' data-llen='2073:2081'>周遭皆均致也</span><br/>
<span class='tline' id='l87' data-llen='2081:2104'>幬之廉必近察乃見而逺望已若有突出而大之狀謂</span><br/>
<span class='tline' id='l88' data-llen='2104:2130'><a onclick="displayPageImage('KR1d0024', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2130:2149'>之眼古語當以意想王氏謂如人之眼非也</span><br/>
<span class='tline' id='l90' data-llen='2149:2172'>綆非别有一物也只是輪偏箄之名注疏謂輪箄則車</span><br/>
<span class='tline' id='l91' data-llen='2172:2195'>行不掉實有至理假令牙之孔與轂孔正相值牙不稍</span><br/>
<span class='tline' id='l92' data-llen='2195:2218'>偏向外則重勢兩平輪可掉向外又可掉向内造車者</span><br/>
<span class='tline' id='l93' data-llen='2218:2241'>深明此理欲去車掉之病令牙稍出三分寸之二不正</span><br/>
<span class='tline' id='l94' data-llen='2241:2264'>與輪股鑿相當於是重勢稍偏而輪不得掉向内矣謂</span><br/>
<span class='tline' id='l95' data-llen='2264:2287'>之輪箄何也輪牙稍偏於外而輻股向内隆起也今飯</span><br/>
<span class='tline' id='l96' data-llen='2287:2310'>甑内作竹底四周下而中央隆起謂之甑箄此正漢時</span><br/>
<span class='tline' id='l97' data-llen='2310:2336'><a onclick="displayPageImage('KR1d0024', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2336:2359'>輪箄之遺語但輪之輻股㣲隆不若甑箄之甚耳然則</span><br/>
<span class='tline' id='l99' data-llen='2359:2382'>圓物不平中隆而四周下者通謂之箄也試觀車輪當</span><br/>
<span class='tline' id='l100' data-llen='2382:2405'>牙閉一目視之又懸線視之又以直物内外量之牙心</span><br/>
<span class='tline' id='l101' data-llen='2405:2428'>稍偏於外入菑之鑿未嘗偏但輻入牙之筍不用正而</span><br/>
<span class='tline' id='l102' data-llen='2428:2451'>用邊缺邊向内則牙自偏外矣上下鑿不相當而菑爪</span><br/>
<span class='tline' id='l103' data-llen='2451:2474'>不齵以爪用邊筍故後人不達物理不知輪箄為何狀</span><br/>
<span class='tline' id='l104' data-llen='2474:2497'>率意解為輪外䕶牙夫䕶牙之鐵經雖未言古人當有</span><br/>
<span class='tline' id='l105' data-llen='2497:2520'>之然無與於爪之正否如謂作䕶牙於兩邊則作牙時</span><br/>
<span class='tline' id='l106' data-llen='2520:2546'><a onclick="displayPageImage('KR1d0024', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2546:2569'>厚寸餘可矣何必又作䕶牙若因綆字從糸而謂用繩</span><br/>
<span class='tline' id='l108' data-llen='2569:2590'>圍者尤非<span class='krp-note'>筍者枘也從俗/名為筍又作榫</span></span><br/>
<span class='tline' id='l109' data-llen='2590:2613'>輪人兩匡字皆訓為枉後鄭訓刺刺音辣亦枉也他處</span><br/>
<span class='tline' id='l110' data-llen='2613:2636'>言匡救匡正則是因其匡而正之也古人語有相反而</span><br/>
<span class='tline' id='l111' data-llen='2636:2659'>轉詁之例去汚曰汚治亂曰亂馴擾曰擾正匡曰匡置</span><br/>
<span class='tline' id='l112' data-llen='2659:2682'>物曰廢後人不識此義王氏解為方豈可謂輪雖敝不</span><br/>
<span class='tline' id='l113' data-llen='2682:2700'>方又有訓為匡郭者謂膚殻不固尤難通</span><br/>
<span class='tline' id='l114' data-llen='2700:2723'>山虞陽木隂木以生山南為陽山北為陰此則陰陽木</span><br/>
<span class='tline' id='l115' data-llen='2723:2749'><a onclick="displayPageImage('KR1d0024', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2749:2766'>各有向日背日以向日為陽背日為陰</span><br/>
<span class='tline' id='l117' data-llen='2766:2789'>後云短轂則利長轂則安古人所以用三尺有竒之長</span><br/>
<span class='tline' id='l118' data-llen='2789:2814'>轂者欲其安也此云大而短則𣙗𣙗者安之反郝氏訓</span><br/>
<span class='tline' id='l119' data-llen='2814:2846'><img height='20' width='20' alt='&amp;KR1150' title='KR1150' src='https://raw.githubusercontent.com/kanripo/KR-Gaiji/master/images/KR1150.png'/>杌是也先鄭危𣙗之訓亦是而云輻危𣙗則未親後</span><br/>
<span class='tline' id='l120' data-llen='2846:2858'>鄭轂末不堅之訓不可曉</span><br/>
<span class='tline' id='l121' data-llen='2858:2881'>既謂之牙圍必須計其四面牙厚有兩面當合計其數</span><br/>
<span class='tline' id='l122' data-llen='2881:2904'>以減一尺一寸所減之餘為牙兩面之博折半為一面</span><br/>
<span class='tline' id='l123' data-llen='2904:2927'>之博令牙厚一寸三分寸之一倍之三寸三分寸之二</span><br/>
<span class='tline' id='l124' data-llen='2927:2953'><a onclick="displayPageImage('KR1d0024', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2953:2976'>以減一尺一寸其餘七寸三分寸之二折半三寸八分</span><br/>
<span class='tline' id='l126' data-llen='2976:2999'>三釐有竒用通分法分之三寸六分寸之五是牙一面</span><br/>
<span class='tline' id='l127' data-llen='2999:3022'>之博也去其踐地處内外不漆者各一寸又加厚一寸</span><br/>
<span class='tline' id='l128' data-llen='3022:3045'>三分寸之二是為牙圍三分之一其餘漆者居三分之</span><br/>
<span class='tline' id='l129' data-llen='3045:3052'>一鄭注不誤</span><br/>
<span class='tline' id='l130' data-llen='3052:3075'>以其圍之阞捎其藪一以三分之二為肉三分之一為</span><br/>
<span class='tline' id='l131' data-llen='3075:3098'>壺中空也壺中空所以受軸者也下文言五分其轂之</span><br/>
<span class='tline' id='l132' data-llen='3098:3121'>長去二以為賢去三以為軹則壺中内大而外小其當</span><br/>
<span class='tline' id='l133' data-llen='3121:3147'><a onclick="displayPageImage('KR1d0024', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3147:3170'>輻菑處得三分之一也統言之中空處皆為藪切指之</span><br/>
<span class='tline' id='l135' data-llen='3170:3193'>外當菑處為藪若轂上三十孔受輻菑者經謂之鑿不</span><br/>
<span class='tline' id='l136' data-llen='3193:3216'>謂之藪且受菑之孔廣必當半寸以上方可容菑而堅</span><br/>
<span class='tline' id='l137' data-llen='3216:3239'>牢如以一尺有竒之地鑿三十孔一孔僅三分有竒以</span><br/>
<span class='tline' id='l138' data-llen='3239:3262'>今尺寸折之僅二分有竒此孔豈能容菑乎林希逸不</span><br/>
<span class='tline' id='l139' data-llen='3262:3282'>達物理乃以藪為三十孔貽誤後人不可不辯</span><br/>
<span class='tline' id='l140' data-llen='3282:3300'>五分其轂之長長與圍同言長即是言圍</span><br/>
<span class='tline' id='l141' data-llen='3300:3323'>注算大小穿甚密去一以為賢當作去二但輈人軸圍</span><br/>
<span class='tline' id='l142' data-llen='3323:3349'><a onclick="displayPageImage('KR1d0024', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3349:3372'>一尺三寸五分寸之一若依圍三徑一算則軸徑當大</span><br/>
<span class='tline' id='l144' data-llen='3372:3396'>穿穿内處正得徑四寸五分寸之二與鄭所算大穿穿内</span><br/>
<span class='tline' id='l145' data-llen='3396:3419'>徑同何以能轉葢圍三徑一非真率即祖冲之徑七圍</span><br/>
<span class='tline' id='l146' data-llen='3419:3442'>二十二猶是約率而已近密矣以約率算軸徑不及四</span><br/>
<span class='tline' id='l147' data-llen='3442:3477'>寸五分寸之一故能稍寛而轉<span class='krp-note'>注中凡言圍徑皆是徑/一圍三即記文亦是以</span></span><br/>
<span class='tline' id='l148' data-llen='3477:3511'><span class='krp-note'>徑一圍三畧言之車人柏車輻一何其/渠二柯者三是也學者當知非密率</span></span><br/>
<span class='tline' id='l149' data-llen='3511:3534'>軸承輿之力全在當大穿處故須粗大軸尾不當力故</span><br/>
<span class='tline' id='l150' data-llen='3534:3556'>可小然金與木不能相摩疑當穿處亦必有金裹之</span><br/>
<span class='tline' id='l151' data-llen='3556:3582'><a onclick="displayPageImage('KR1d0024', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3582:3605'>輻廣者軸之博也不言其厚者轂圍三尺二寸三十輻</span><br/>
<span class='tline' id='l153' data-llen='3605:3628'>之股端相著厚一寸有竒可知也輻相著不畱空際者</span><br/>
<span class='tline' id='l154' data-llen='3628:3651'>欲其輻與輻相湊相扶有力也觀今車用十八輻股猶</span><br/>
<span class='tline' id='l155' data-llen='3651:3660'>相湊况三十輻乎</span><br/>
<span class='tline' id='l156' data-llen='3660:3684'>牙得則無𣙗而固注云得謂倨句鑿内相應疏謂輻直</span><br/>
<span class='tline' id='l157' data-llen='3684:3707'>為倨牙曲為句非也輻之入牙者作倨句之形即邊筍</span><br/>
<span class='tline' id='l158' data-llen='3707:3729'>是也鄭注之精㣲賈氏猶不能盡通後人可輕破乎</span><br/>
<span class='tline' id='l159' data-llen='3729:3752'>綆參分寸之二疏鑿牙之時孔向外侵三分寸之二似</span><br/>
<span class='tline' id='l160' data-llen='3752:3778'><a onclick="displayPageImage('KR1d0024', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3778:3801'>牙上鑿孔不正非也牙之厚無幾鑿孔有偏恐偏薄一</span><br/>
<span class='tline' id='l162' data-llen='3801:3824'>邊非暴裂即先甐矣此賈氏察物未精失鄭注之意者</span><br/>
<span class='tline' id='l163' data-llen='3824:3847'>也今車牙孔不偏而輻爪用邊筍缺邊向内是以牙偏</span><br/>
<span class='tline' id='l164' data-llen='3847:3867'>向外鄭前言倨句鑿内相應是古人亦用邊筍</span><br/>
<span class='tline' id='l165' data-llen='3867:3890'>萭之以眡其匡也後人謂萭為矩匡為方非也凡物圜</span><br/>
<span class='tline' id='l166' data-llen='3890:3913'>中規者四角以方量之必中矩何用又以矩量正謂湊</span><br/>
<span class='tline' id='l167' data-llen='3913:3936'>合諸木成牙恐其匡枉不平正故須以萭蔞運之視其</span><br/>
<span class='tline' id='l168' data-llen='3936:3959'>稍有枉處則削而正之耳後鄭言等為萭蔞是當時有</span><br/>
<span class='tline' id='l169' data-llen='3959:3986'><a onclick="displayPageImage('KR1d0024', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3986:4009'>其名物賈疏言見今車亦是得之實見余見造車者用</span><br/>
<span class='tline' id='l171' data-llen='4009:4032'>木架作一圓與輪同大輪與之竝立而運之此正古人</span><br/>
<span class='tline' id='l172' data-llen='4032:4040'>用萭蔞之法也</span><br/>
<span class='tline' id='l173' data-llen='4040:4064'>兩壺欲同者欲其肉好均而輕重等也量之以黍猶古人</span><br/>
<span class='tline' id='l174' data-llen='4064:4087'>以黍量黄鍾之意六事言輪極工致任人考驗之而皆</span><br/>
<span class='tline' id='l175' data-llen='4087:4110'>可也可水可縣可量可權則因造輪時選材善繩墨正</span><br/>
<span class='tline' id='l176' data-llen='4110:4133'>宏殺等肉好均六事似以難者在後權之而侔尤為難</span><br/>
<span class='tline' id='l177' data-llen='4133:4156'>斗柄達常長二尺桯長八尺皆以其可見者言之若達</span><br/>
<span class='tline' id='l178' data-llen='4156:4183'><a onclick="displayPageImage('KR1d0024', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4183:4206'>常之入于桯桯之入於輿板底下者皆當有數寸又皆</span><br/>
<span class='tline' id='l180' data-llen='4206:4229'>有鍵以固之故不為風飄葢當鍵於後軫之内下貫輈</span><br/>
<span class='tline' id='l181' data-llen='4229:4232'>踵</span><br/>
<span class='tline' id='l182' data-llen='4232:4255'>式有通指其地者參分其隧一在前二在後以揉其式</span><br/>
<span class='tline' id='l183' data-llen='4255:4278'>注謂兵車式深尺四寸三分寸之二是也有切指其木</span><br/>
<span class='tline' id='l184' data-llen='4278:4301'>者參分軫圍去一以為式圍是也因前有憑式木故通</span><br/>
<span class='tline' id='l185' data-llen='4301:4324'>車前三分隧之一皆可謂之式其實式木不止横在車</span><br/>
<span class='tline' id='l186' data-llen='4324:4347'>前有曲而在兩旁左人可憑左手右人可憑右手者皆</span><br/>
<span class='tline' id='l187' data-llen='4347:4374'><a onclick="displayPageImage('KR1d0024', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4374:4397'>通謂之式人立車前皆式之地也其言揉其式何也葢</span><br/>
<span class='tline' id='l189' data-llen='4397:4420'>揉兩曲木自兩旁合於前所以用曲木者不欲令折處</span><br/>
<span class='tline' id='l190' data-llen='4420:4443'>有稜角觸礙人手如今人作椅子扶手亦揉曲木是也</span><br/>
<span class='tline' id='l191' data-llen='4443:4466'>式崇三尺三寸并式深處言之兩端與兩輢之植軹相</span><br/>
<span class='tline' id='l192' data-llen='4466:4489'>接軍中望逺亦可一足履前式一足履旁式左傳長勺</span><br/>
<span class='tline' id='l193' data-llen='4489:4512'>之戰登軾而望是也式木嵌入輿板其内又有轛木承</span><br/>
<span class='tline' id='l194' data-llen='4512:4535'>之甚固故可履也車制如後世紗㡌之形前低後高式</span><br/>
<span class='tline' id='l195' data-llen='4535:4558'>崇三尺三寸不及人之半腰故御者可執轡射者可引</span><br/>
<span class='tline' id='l196' data-llen='4558:4585'><a onclick="displayPageImage('KR1d0024', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4585:4608'>弓而憑式須小俯也此式之真形狀前人但知式車前</span><br/>
<span class='tline' id='l198' data-llen='4608:4631'>横木不細考輿人車前三分之一處通名為式而可憑</span><br/>
<span class='tline' id='l199' data-llen='4631:4654'>之木又有在兩旁者是以不得其狀於鄭注較兩輢上</span><br/>
<span class='tline' id='l200' data-llen='4654:4677'>出式遂意其在横木之上於是輿制皆謬亂矣失自孔</span><br/>
<span class='tline' id='l201' data-llen='4677:4700'>氏誤釋曲禮始試思較若在横木上則人憑式首觸較</span><br/>
<span class='tline' id='l202' data-llen='4700:4723'>矣較崇五尺五寸及人之胸射者亦不便于引弓横木</span><br/>
<span class='tline' id='l203' data-llen='4723:4746'>在較下將心以筍貫入轛木而轛圍甚小如何能貫式</span><br/>
<span class='tline' id='l204' data-llen='4746:4769'>木乂如何能登軾式在前陰板之内則車外不見式矣</span><br/>
<span class='tline' id='l205' data-llen='4769:4796'><a onclick="displayPageImage('KR1d0024', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4796:4819'>記如何云苟有車必見其式式上有皮覆之為幦若在</span><br/>
<span class='tline' id='l207' data-llen='4819:4835'>板内如何能覆事事推之皆不合矣</span><br/>
<span class='tline' id='l208' data-llen='4835:4858'>輢者車之兩旁三分隧之二者輢只是板言其可倚也</span><br/>
<span class='tline' id='l209' data-llen='4858:4881'>其高上出式輢之上為較詩曰猗重較兮言較高於式</span><br/>
<span class='tline' id='l210' data-llen='4881:4903'>一重故曰重較非較又有兩重也車制尊卑皆如此</span><br/>
<span class='tline' id='l211' data-llen='4903:4926'>有謂卿車重較亦非也較有左右人立可憑亦是以木</span><br/>
<span class='tline' id='l212' data-llen='4926:4949'>嵌入於兩輢板而其下又有軹之植者承之以為固也</span><br/>
<span class='tline' id='l213' data-llen='4949:4972'>巾車玉路金路象路注謂以玉金象飾諸末當是飾較</span><br/>
<span class='tline' id='l214' data-llen='4972:4999'><a onclick="displayPageImage('KR1d0024', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4999:5022'>之末也鄭注較兩輢上出式者本分明而解者不得式</span><br/>
<span class='tline' id='l216' data-llen='5022:5045'>之形狀遂謂較以一木横于式上以縮為横以兩較為</span><br/>
<span class='tline' id='l217' data-llen='5045:5070'>一較謬甚<span class='krp-note'>席上有左右几縮之/較亦似之縮而非横</span></span><br/>
<span class='tline' id='l218' data-llen='5070:5093'>軹轛皆在輿内所以輔輿而承較式其横植葢如作窓</span><br/>
<span class='tline' id='l219' data-llen='5093:5116'>櫺之法用䳄雄交筍不甚用力故圍可小而式卑於較</span><br/>
<span class='tline' id='l220' data-llen='5116:5139'>轛圍尤小葢車内容三人兵車有駟乗者為地無多亦</span><br/>
<span class='tline' id='l221' data-llen='5139:5162'>不可用大材也因轛圍甚小推之古之輿板皆是用雌</span><br/>
<span class='tline' id='l222' data-llen='5162:5192'>雄筍相著非如今人之車以板嵌入木中也<span class='krp-note'>轛圍二寸/二分弱四</span></span><br/>
<span class='tline' id='l223' data-llen='5192:5219'><a onclick="displayPageImage('KR1d0024', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5219:5246'><span class='krp-note'>方計之一面五分五釐今尺/寸折算只有三分四釐有竒</span></span><br/>
<span class='tline' id='l225' data-llen='5246:5269'>立者衡者謂軹轛也較式之平置亦横者也直者如生</span><br/>
<span class='tline' id='l226' data-llen='5269:5292'>即中縣者言其著於底板甚固也板之相連與軹轛横</span><br/>
<span class='tline' id='l227' data-llen='5292:5301'>直之相交皆為繼</span><br/>
<span class='tline' id='l228' data-llen='5301:5324'>棧車欲弇飾車欲侈賈疏謂弇向内侈向外按成二年</span><br/>
<span class='tline' id='l229' data-llen='5324:5347'>傳丑父寢於轏中孔疏謂轏與棧音義同引此棧車之</span><br/>
<span class='tline' id='l230' data-llen='5347:5370'>注而云然則弇者謂上狹下濶也此以上下言之與賈</span><br/>
<span class='tline' id='l231' data-llen='5370:5393'>説異向内向外是車後户有翕張上下則謂較與邸有</span><br/>
<span class='tline' id='l232' data-llen='5393:5420'><a onclick="displayPageImage('KR1d0024', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5420:5443'>濶狹似孔説為優詳古人之意所以飾車欲侈者葢謂</span><br/>
<span class='tline' id='l234' data-llen='5443:5466'>車容三人甚逼柞稍寛一二寸亦有一二寸地位六尺</span><br/>
<span class='tline' id='l235' data-llen='5466:5489'>六寸之輿更不可過但於上下侈弇間稍得贏數寸焉</span><br/>
<span class='tline' id='l236' data-llen='5489:5512'>飾車有革輓不畏折壞則輿下依正度而上稍侈之便</span><br/>
<span class='tline' id='l237' data-llen='5512:5535'>於左右用力也棧車無革輓恐折壞上不可侈則兩較</span><br/>
<span class='tline' id='l238' data-llen='5535:5553'>之間稍弇而下依正度便於車中寢息也</span><br/>
<span class='tline' id='l239' data-llen='5553:5576'>又因侈弇之制益知古人車箱是用犬牙交錯之筍如</span><br/>
<span class='tline' id='l240' data-llen='5576:5599'>今人作升斗上下濶狹不等用交筍自固也軹轛亦稍</span><br/>
<span class='tline' id='l241' data-llen='5599:5626'><a onclick="displayPageImage('KR1d0024', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5626:5649'>邪迤本不藉其力若恃軹轛之力持板則不可邪植矣</span><br/>
<span class='tline' id='l243' data-llen='5649:5659'>制度愈推闡而愈明</span><br/>
<span class='tline' id='l244' data-llen='5659:5682'>革鞔輿有據乎曰有閔二年歸衞夫人魚軒定九年與</span><br/>
<span class='tline' id='l245' data-llen='5682:5705'>敝無存犀軒夫人用魚皮卿用犀則大夫之軒及凡革</span><br/>
<span class='tline' id='l246' data-llen='5705:5713'>車皆用牛革乎</span><br/>
<span class='tline' id='l247' data-llen='5713:5736'>士棧車無飾而庶人乗役車亦如棧車欲弇之制故詩</span><br/>
<span class='tline' id='l248' data-llen='5736:5747'>云有棧之車行彼周道</span><br/>
<span class='tline' id='l249' data-llen='5747:5770'>國馬之輈深四尺有七寸後鄭以輈深計衡高八尺七</span><br/>
<span class='tline' id='l250' data-llen='5770:5797'><a onclick="displayPageImage('KR1d0024', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5797:5820'>寸除馬之高則餘七寸為衡頸之間此頸謂馬頸也上</span><br/>
<span class='tline' id='l252' data-llen='5820:5843'>句有馬字故不必言馬頸而賈疏以輈頸釋之誤矣假</span><br/>
<span class='tline' id='l253' data-llen='5843:5866'>令餘七寸為衡與輈頸之間則此七寸為頸中之曲處</span><br/>
<span class='tline' id='l254' data-llen='5866:5889'>當言輈頸去地高八尺七寸不得言衡高八尺七寸輈</span><br/>
<span class='tline' id='l255' data-llen='5889:5912'>頸高八尺七寸則衡直厭馬上當不其然先鄭謂轅曲</span><br/>
<span class='tline' id='l256' data-llen='5912:5935'>中姑引之在下其實後鄭意不從也夫輈不能憑空而</span><br/>
<span class='tline' id='l257' data-llen='5935:5958'>立衡既去馬頸七寸何以不望前輊此别有故葢言衡</span><br/>
<span class='tline' id='l258' data-llen='5958:5981'>頸之間必以衡頸之心為距衡有半徑二寸二分以此</span><br/>
<span class='tline' id='l259' data-llen='5981:6008'><a onclick="displayPageImage('KR1d0024', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6008:6031'>減七寸餘四寸八分為衡下去馬頸之數衡下當兩軶</span><br/>
<span class='tline' id='l261' data-llen='6031:6055'>處必有鞌以承之鞌之高消去四寸八分而衡不空懸矣</span><br/>
<span class='tline' id='l262' data-llen='6055:6078'>鞌之制雖不見經而有其字齊有其地必有其物昭二</span><br/>
<span class='tline' id='l263' data-llen='6078:6101'>十五年公羊傳齊侯唁公于野井以鞌為几意其下有</span><br/>
<span class='tline' id='l264' data-llen='6101:6124'>木架上斂下開以革覆之如今制葢馬與牛不同牛頸</span><br/>
<span class='tline' id='l265' data-llen='6124:6147'>高可負軶引車馬頸不能負衡須以鞌覆于前因以革</span><br/>
<span class='tline' id='l266' data-llen='6147:6163'>束衡而連之今駕馬車亦必用鞌也</span><br/>
<span class='tline' id='l267' data-llen='6163:6186'>嘗疑軶非别有一物如耕牛之曲木也直是於衡上當</span><br/>
<span class='tline' id='l268' data-llen='6186:6213'><a onclick="displayPageImage('KR1d0024', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6213:6237'>馬頸處不正得衡之圍徑故必以兩軶之間言之然則兩</span><br/>
<span class='tline' id='l270' data-llen='6237:6260'>軶厭於鞌上實有七寸缺其木如半月形即是軶玩鄭</span><br/>
<span class='tline' id='l271' data-llen='6260:6283'>注兩軶之間一語可見葢衡軶上有缺處不正得衡之</span><br/>
<span class='tline' id='l272' data-llen='6283:6306'>圍徑故必以兩軶之間言之然則兩軶厭於鞌上實有</span><br/>
<span class='tline' id='l273' data-llen='6306:6329'>七寸其七寸直是鞌高而左傳之兩軥論語之軏皆指</span><br/>
<span class='tline' id='l274' data-llen='6329:6344'>此言其實即是衡非與衡别體也</span><br/>
<span class='tline' id='l275' data-llen='6344:6366'>伏兔半在軸前半在軸後注言伏兔至軌葢如式深</span><br/>
<span class='tline' id='l276' data-llen='6366:6389'>然則兔之長當一尺四寸有竒軸前約七寸軸後亦如</span><br/>
<span class='tline' id='l277' data-llen='6389:6416'><a onclick="displayPageImage('KR1d0024', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6416:6439'>之賈疏有兔尾上載軫之説未必是又疑兔下有足鉗</span><br/>
<span class='tline' id='l279' data-llen='6439:6462'>軸如今制而兔當連於底板易云輿脱輹輹脱則不能</span><br/>
<span class='tline' id='l280' data-llen='6462:6466'>駕矣</span><br/>
<span class='tline' id='l281' data-llen='6466:6489'>輈出前軌漸曲而上至衡㣲鉤而下軌前十尺揉之已</span><br/>
<span class='tline' id='l282' data-llen='6489:6512'>定者也揉輈欲其孫而無弧深注云揉輈之倨句如二</span><br/>
<span class='tline' id='l283' data-llen='6512:6535'>可也葢以一丈三尺三寸揉之為十尺也疏并輿下之</span><br/>
<span class='tline' id='l284' data-llen='6535:6558'>不揉及軌前揉已定者通計如二未是又前言十分其</span><br/>
<span class='tline' id='l285' data-llen='6558:6581'>輈之長雖似言輈身之長然軌前十尺而䇿半之此以</span><br/>
<span class='tline' id='l286' data-llen='6581:6608'><a onclick="displayPageImage('KR1d0024', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6608:6620'>直度虚地而不論其弧曲</span><br/>
<span class='tline' id='l288' data-llen='6620:6643'>輈人不為大車之轅而言之者借彼喻此也大車轅本</span><br/>
<span class='tline' id='l289' data-llen='6643:6666'>直無橈其橈夾牛轅端鬲厭牛領高下相當更不可作</span><br/>
<span class='tline' id='l290' data-llen='6666:6689'>橈曲非作車者亦不善為轅致有覆車之患亦不因其</span><br/>
<span class='tline' id='l291' data-llen='6689:6712'>登下之難而欲改從橈曲也但借大車之轅難於登下</span><br/>
<span class='tline' id='l292' data-llen='6712:6735'>以明馬車之輈宜曲橈耳疏謂駕牛者亦須曲橈非是</span><br/>
<span class='tline' id='l293' data-llen='6735:6745'>今駕牛之車皆直轅</span><br/>
<span class='tline' id='l294' data-llen='6745:6768'>大車之轅前居三之二故其勢常摯伏其轅者人為攀</span><br/>
<span class='tline' id='l295' data-llen='6768:6795'><a onclick="displayPageImage('KR1d0024', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6795:6818'>轅以助牛登也援其邸者人援車邸使不速下也皆將</span><br/>
<span class='tline' id='l297' data-llen='6818:6824'>車者之事</span><br/>
<span class='tline' id='l298' data-llen='6824:6847'>輈注則利準二鄭説皆未安注者不深不淺行如水注</span><br/>
<span class='tline' id='l299' data-llen='6847:6857'>利準者便利而安耳</span><br/>
<span class='tline' id='l300' data-llen='6857:6880'>進則與馬謀退則與人謀言造輈者當進而與馬謀欲</span><br/>
<span class='tline' id='l301' data-llen='6880:6903'>其不疲退而與人謀欲其安逸進退猶云前後非必謂</span><br/>
<span class='tline' id='l302' data-llen='6903:6926'>人有退時也下言馬不契需是進與馬謀左不楗御者</span><br/>
<span class='tline' id='l303' data-llen='6926:6949'>衣衽不敝是退與人謀良輈環灂當如先鄭説沂鄂如</span><br/>
<span class='tline' id='l304' data-llen='6949:6976'><a onclick="displayPageImage('KR1d0024', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6976:6993'>環弓人氷析灂則審環角環灂皆此義</span><br/>
<span class='tline' id='l306' data-llen='6993:7016'>輈在前者灂之入軌下者可不灂而亦灂其七寸者欲</span><br/>
<span class='tline' id='l307' data-llen='7016:7029'>騐輈之和安久而不摩損也</span><br/>
<span class='tline' id='l308' data-llen='7029:7052'>鍾鼎欲其堅不剝蝕故金最多斧斤至削殺矢皆有刃</span><br/>
<span class='tline' id='l309' data-llen='7052:7075'>其用之重欲其難缺者金多用之輕欲其不折者金少</span><br/>
<span class='tline' id='l310' data-llen='7075:7085'>鍳燧欲明故金錫半</span><br/>
<span class='tline' id='l311' data-llen='7085:7108'>舊謂削為書刀疑其不然今剞劂者用刀皆直無曲今</span><br/>
<span class='tline' id='l312' data-llen='7108:7131'>木工削木用横刃形曲兩端有柄疑是古之削但不止</span><br/>
<span class='tline' id='l313' data-llen='7131:7158'><a onclick="displayPageImage('KR1d0024', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7158:7174'>長尺博寸此長尺博寸記其小者耳</span><br/>
<span class='tline' id='l315' data-llen='7174:7197'>異齊未嘗不可同工鄭注之疑本未確殺矢戈㦸皆兵</span><br/>
<span class='tline' id='l316' data-llen='7197:7204'>器同工為宜</span><br/>
<span class='tline' id='l317' data-llen='7204:7227'>刃長寸刃者鏃鋒鋒上漸廣濶一寸不言博而言圍者</span><br/>
<span class='tline' id='l318' data-llen='7227:7250'>濶處有脊厚薄不等故以圍言之謂轉一周皆一寸也</span><br/>
<span class='tline' id='l319' data-llen='7250:7273'>今考戈㦸可刺可鉤而皆有胡自是鉤兵二矛皆刺兵</span><br/>
<span class='tline' id='l320' data-llen='7273:7296'>故曰以子之矛刺子之盾後人謂矛為鉤兵因詩二矛</span><br/>
<span class='tline' id='l321' data-llen='7296:7319'>重喬意其為鉤不知喬所以懸英鄭箋謂矛矜室題是</span><br/>
<span class='tline' id='l322' data-llen='7319:7346'><a onclick="displayPageImage('KR1d0024', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7346:7369'>也非以喬為鉤又或習見定舟之鐵矛有鉤意矛亦是</span><br/>
<span class='tline' id='l324' data-llen='7369:7392'>如此而不知其非也古曰矛後世曰矟又曰槊而今則</span><br/>
<span class='tline' id='l325' data-llen='7392:7397'>為長槍</span><br/>
<span class='tline' id='l326' data-llen='7397:7420'>戈之制直刃為援上長八寸下接柄處長四寸為内其</span><br/>
<span class='tline' id='l327' data-llen='7420:7443'>一旁有胡灣如月有刃兩末之間長六寸刃至接援處</span><br/>
<span class='tline' id='l328' data-llen='7443:7466'>廣二寸胡倨句如磬折而豐其上下近本處為外博葢</span><br/>
<span class='tline' id='l329' data-llen='7466:7489'>倨與句之邊皆為外對刃之灣處為内也倨句中博處</span><br/>
<span class='tline' id='l330' data-llen='7489:7512'>皆為本對鋭處為末也分胡為二上半倨之外畔在右</span><br/>
<span class='tline' id='l331' data-llen='7512:7539'><a onclick="displayPageImage('KR1d0024', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7539:7562'>為裏故注云倨之外胡之裏也下半倒轉亦置本在下</span><br/>
<span class='tline' id='l333' data-llen='7562:7585'>則句之外畔在左為表故註云句之外胡之表也援與</span><br/>
<span class='tline' id='l334' data-llen='7585:7608'>内之廣葢如㦸之廣寸有半而戈胡廣二寸是増半寸</span><br/>
<span class='tline' id='l335' data-llen='7608:7631'>増半寸則倨句在外處皆須増使博故云倨句外博如</span><br/>
<span class='tline' id='l336' data-llen='7631:7654'>此則無已倨已句長内短内之病也已倨則句人不入</span><br/>
<span class='tline' id='l337' data-llen='7654:7677'>注以啄人言之或未確胡連於援與内之間本有定度</span><br/>
<span class='tline' id='l338' data-llen='7677:7700'>何以有長内短内注以長内為曲於磬折承已句也短</span><br/>
<span class='tline' id='l339' data-llen='7700:7723'>内為倨於磬折承已倨也因其過曲而胡之下鋒太上</span><br/>
<span class='tline' id='l340' data-llen='7723:7750'><a onclick="displayPageImage('KR1d0024', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7750:7773'>則内似長過直而胡之下鋒太下則内似短非真謂移</span><br/>
<span class='tline' id='l342' data-llen='7773:7796'>其上下也記本不及援而注謂内短則援長内長則援</span><br/>
<span class='tline' id='l343' data-llen='7796:7819'>短於本文似為添出長内則折前注謂引之與胡竝鉤</span><br/>
<span class='tline' id='l344' data-llen='7819:7842'>恐未確或以胡之上末處為前葢鉤之太深用力猛而</span><br/>
<span class='tline' id='l345' data-llen='7842:7864'>胡末或折傷也短内而胡頭太舒鉤人不來是不疾</span><br/>
<span class='tline' id='l346' data-llen='7864:7887'>戈㦸皆為句兵以其有曲胡也而其用不止於鉤人戈</span><br/>
<span class='tline' id='l347' data-llen='7887:7910'>有援直刃可摏人其胡之曲折可斬人㦸有刺有援直</span><br/>
<span class='tline' id='l348' data-llen='7910:7933'>上皆可刺人其胡之曲下者可鉤人戈胡㦸胡其形異</span><br/>
<span class='tline' id='l349' data-llen='7933:7960'><a onclick="displayPageImage('KR1d0024', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7960:7983'>戈胡作倨句而外博胡背連於援形如偃月而背廣㦸</span><br/>
<span class='tline' id='l351' data-llen='7983:8006'>胡中矩横貫援而曲下形如覆矩戈胡句人即所以傷</span><br/>
<span class='tline' id='l352' data-llen='8006:8029'>人以其句處有刃也㦸胡鋒直下而曲中無刃欲生獲</span><br/>
<span class='tline' id='l353' data-llen='8029:8052'>其人則鉤之此戈㦸之異用也以傳考之獲長狄僑如</span><br/>
<span class='tline' id='l354' data-llen='8052:8075'>富父終生摏其喉以戈殺之此用援之直刃摏之也狼</span><br/>
<span class='tline' id='l355' data-llen='8075:8098'>瞫取戈以斬囚此用胡之曲刃斬之也子南以戈擊子</span><br/>
<span class='tline' id='l356' data-llen='8098:8121'>晳而傷苑何忌刜林雍斷其足亦是以戈胡擊之刜之</span><br/>
<span class='tline' id='l357' data-llen='8121:8144'>他若士華免以戈殺國佐長魚矯以戈殺駒伯用援用</span><br/>
<span class='tline' id='l358' data-llen='8144:8171'><a onclick="displayPageImage('KR1d0024', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8171:8194'>胡皆可殺之惟鉤之用未見於傳而記言長内則折前</span><br/>
<span class='tline' id='l360' data-llen='8194:8217'>短内則不疾自是言鉤人不便利之病子都㧞棘逐殺</span><br/>
<span class='tline' id='l361' data-llen='8217:8240'>潁考叔靈輒倒㦸禦公徒皆擬用㦸之刺與援者也狂</span><br/>
<span class='tline' id='l362' data-llen='8240:8263'>狡倒㦸出鄭人于井反為鄭人所獲欒樂乗槐木而覆</span><br/>
<span class='tline' id='l363' data-llen='8263:8286'>或以㦸句之斷肘而死皆用下胡句人者也㦸胡横直</span><br/>
<span class='tline' id='l364' data-llen='8286:8309'>皆三寸其間甚狹何能句人出於井葢句其衣若帶是</span><br/>
<span class='tline' id='l365' data-llen='8309:8332'>以其人不傷反能禽句者也句欒樂斷肘而死葢其人</span><br/>
<span class='tline' id='l366' data-llen='8332:8355'>本欲生禽之故不用刺與援而用胡以句之句之而胡</span><br/>
<span class='tline' id='l367' data-llen='8355:8382'><a onclick="displayPageImage('KR1d0024', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8382:8405'>之下鋒貫肘曵之而肘遂斷也明乎戈㦸之用而後可</span><br/>
<span class='tline' id='l369' data-llen='8405:8412'>得戈㦸之形</span><br/>
<span class='tline' id='l370' data-llen='8412:8435'>中其莖設其後後者人所握之餘注以設為大於義未</span><br/>
<span class='tline' id='l371' data-llen='8435:8458'>安詳文義似以設為置如矢人設其比之設作莖時即</span><br/>
<span class='tline' id='l372' data-llen='8458:8469'>擬後加大是為設其後</span><br/>
<span class='tline' id='l373' data-llen='8469:8492'>首即鐶環即鐔首廣一寸三分寸之二謂鐶兩畔出於</span><br/>
<span class='tline' id='l374' data-llen='8492:8515'>刃之數也加臘廣二寸半其徑四寸一分有竒少儀言</span><br/>
<span class='tline' id='l375' data-llen='8515:8531'>澤劒首是劒首周圍用金弄之而澤</span><br/>
<span class='tline' id='l376' data-llen='8531:8558'><a onclick="displayPageImage('KR1d0024', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8558:8581'>衡者甬之上端非别有一物為衡鄭意甬之上一截為</span><br/>
<span class='tline' id='l378' data-llen='8581:8598'>衡者誤陳祥道云衡横甬上者也非是</span><br/>
<span class='tline' id='l379' data-llen='8598:8621'>帶如人腰之有帶當設於鼔之上舞之下二帶之間即</span><br/>
<span class='tline' id='l380' data-llen='8621:8644'>鉦間帶唯二耳若于之上舞之端無所用帶注謂介在</span><br/>
<span class='tline' id='l381' data-llen='8644:8667'>於鼔鉦舞甬衡之間凡四非也衡疑為衍字若甬衡之</span><br/>
<span class='tline' id='l382' data-llen='8667:8690'>間有介豈帶亦施於甬上乎設鐘乳當是為鼔舞所俠</span><br/>
<span class='tline' id='l383' data-llen='8690:8713'>而注云今時鐘乳俠鼔與舞夫鼔在下舞在上中間有</span><br/>
<span class='tline' id='l384' data-llen='8713:8736'>鉦間乳如何能俠之下注云今時鍾或無鉦間意者此</span><br/>
<span class='tline' id='l385' data-llen='8736:8763'><a onclick="displayPageImage('KR1d0024', 'WYG', '006-22a' );" name="006-22a" class="pb">[006-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8763:8786'>無鉦間之鍾鼓舞間一帶帶之上為舞一面十八帶之</span><br/>
<span class='tline' id='l387' data-llen='8786:8809'>下為鼓亦一面十八故云俠鼔與舞乎然而非古制矣</span><br/>
<span class='tline' id='l388' data-llen='8809:8832'>詳經文篆間謂之枚鍾唯兩篆枚設兩篆之閒或縱界</span><br/>
<span class='tline' id='l389' data-llen='8832:8855'>為四一處有九則兩面乃得三十六耳注云一處有九</span><br/>
<span class='tline' id='l390' data-llen='8855:8878'>而疏謂一帶有九又失注意乳不設於帶何云一帶有</span><br/>
<span class='tline' id='l391' data-llen='8878:8882'>九乎</span><br/>
<span class='tline' id='l392' data-llen='8882:8905'>于上之攠謂之隧按孟子以追蠡豐氏以鍾紐旋蟲釋</span><br/>
<span class='tline' id='l393' data-llen='8905:8928'>之本非定訓後人疑之焦竑謂當為槌擊之追高子以</span><br/>
<span class='tline' id='l394' data-llen='8928:8955'><a onclick="displayPageImage('KR1d0024', 'WYG', '006-22b' );" name="006-22b" class="pb">[006-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8955:8978'>禹樂用之者多故凡槌擊之處摧殘欲絶有如蠡齧之</span><br/>
<span class='tline' id='l396' data-llen='8978:9001'>形此説近之愚謂追即此所謂隧也以其窐㴱謂之隧</span><br/>
<span class='tline' id='l397' data-llen='9001:9024'>以其追擊謂之追擊處本若攠弊年久則愈深如蟲齧</span><br/>
<span class='tline' id='l398' data-llen='9024:9045'>孟子以城門之軌轍迹深為喻正與隧之義合也</span><br/>
<span class='tline' id='l399' data-llen='9045:9068'>注計鉦徑銑間鼓間舞廣皆得之其云鉦間亦當六此</span><br/>
<span class='tline' id='l400' data-llen='9068:9091'>鍾口徑十者其長十六則大誤也以經文詳之十分其</span><br/>
<span class='tline' id='l401' data-llen='9091:9114'>銑之徑去二得八以為鉦之徑即以其鉦之徑八者為</span><br/>
<span class='tline' id='l402' data-llen='9114:9137'>之銑間銑間者自鉦至銑之長包鼓間在其中也於八</span><br/>
<span class='tline' id='l403' data-llen='9137:9164'><a onclick="displayPageImage('KR1d0024', 'WYG', '006-23a' );" name="006-23a" class="pb">[006-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9164:9187'>分中去二分以為之鼔間則鼔間得六其所去之二分</span><br/>
<span class='tline' id='l405' data-llen='9187:9210'>即是鉦間下文言鉦之長言鉦間已藏此句中矣鼓六</span><br/>
<span class='tline' id='l406' data-llen='9210:9233'>鉦二加舞廣四是鍾口徑十者其長十二奈何謂鉦六</span><br/>
<span class='tline' id='l407' data-llen='9233:9256'>而長十六乎夫八分去二者得六猶八分去六者得二</span><br/>
<span class='tline' id='l408' data-llen='9256:9279'>此理易知是以經不必别言鉦間二豈意後人猶生此</span><br/>
<span class='tline' id='l409' data-llen='9279:9302'>誤乎假令鉦六則與經文不協鉦六鼓六是自鉦至銑</span><br/>
<span class='tline' id='l410' data-llen='9302:9325'>間十二非以其鉦之八為之銑間矣又為十二分去半</span><br/>
<span class='tline' id='l411' data-llen='9325:9348'>以為之鼔間非八分去二以為之鼓間矣何鄭氏之明</span><br/>
<span class='tline' id='l412' data-llen='9348:9375'><a onclick="displayPageImage('KR1d0024', 'WYG', '006-23b' );" name="006-23b" class="pb">[006-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9375:9398'>而不能覺此也後人讀書粗疎不能細繹經文以訂鄭</span><br/>
<span class='tline' id='l414' data-llen='9398:9421'>氏之失厯代鑄鍾者皆依此注以為劑量於是鍾體狹</span><br/>
<span class='tline' id='l415' data-llen='9421:9444'>而長下文云鍾小而長則其聲舒而逺聞典同云高聲</span><br/>
<span class='tline' id='l416' data-llen='9444:9466'>䃂皆不免有此病而況因此鉦六又生長甬之病乎</span><br/>
<span class='tline' id='l417' data-llen='9466:9489'>漢志云古之神瞽度律均鍾以律計倍半此約略言之</span><br/>
<span class='tline' id='l418' data-llen='9489:9512'>謂或倍或半其長大則有加數倍者非謂皆加一倍有</span><br/>
<span class='tline' id='l419' data-llen='9512:9519'>半也疏説誤</span><br/>
<span class='tline' id='l420' data-llen='9519:9542'>甬圍衡圍自甬下端漸殺至上端如鉦間六則圍亦太</span><br/>
<span class='tline' id='l421' data-llen='9542:9569'><a onclick="displayPageImage('KR1d0024', 'WYG', '006-24a' );" name="006-24a" class="pb">[006-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9569:9592'>大矣甬之上端為衡非别有一處居甬之一者名衡也</span><br/>
<span class='tline' id='l423' data-llen='9592:9615'>甬當二在上一在下之處猶粗大於此穿孔設旋為宜</span><br/>
<span class='tline' id='l424' data-llen='9615:9638'>注謂旋當甬之中央與經文背矣假令甬長得六設旋</span><br/>
<span class='tline' id='l425' data-llen='9638:9649'>當其半處能無震掉乎</span><br/>
<span class='tline' id='l426' data-llen='9649:9672'>有説即在此三言中謂其中有理可説也諸家以下文</span><br/>
<span class='tline' id='l427' data-llen='9672:9695'>解之不確下文自説不中度之病經云有説而不明言</span><br/>
<span class='tline' id='l428' data-llen='9695:9718'>似有難言之意葢聲律之理精㣲昔李照作新樂其聲</span><br/>
<span class='tline' id='l429' data-llen='9718:9741'>太下太常歌工病之私賂鑄工使減銅齊而聲稍清歌</span><br/>
<span class='tline' id='l430' data-llen='9741:9768'><a onclick="displayPageImage('KR1d0024', 'WYG', '006-24b' );" name="006-24b" class="pb">[006-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9768:9792'>乃協而照卒不能辨此則清濁又由於銅齊可見此理難</span><br/>
<span class='tline' id='l432' data-llen='9792:9795'>言</span><br/>
<span class='tline' id='l433' data-llen='9795:9818'>如鄭誤算鉦長而甬因之以長且設旋於甬中央正恐</span><br/>
<span class='tline' id='l434' data-llen='9818:9841'>有震掉之病宋仁宗時李照鑄鎛鍾長甬震掉聲不和</span><br/>
<span class='tline' id='l435' data-llen='9841:9864'>著作郎劉羲叟謂人曰此與周景王無射鍾無異上將</span><br/>
<span class='tline' id='l436' data-llen='9864:9887'>有炫惑之疾嘉祐元年正月帝御大慶殿受朝前一夕</span><br/>
<span class='tline' id='l437' data-llen='9887:9910'>殿庭設仗衞既具而大雨雪至壓宫架折帝於宫跣而</span><br/>
<span class='tline' id='l438' data-llen='9910:9933'>告天遂暴感風眩人以羲叟之言為驗聲音之感人如</span><br/>
<span class='tline' id='l439' data-llen='9933:9960'><a onclick="displayPageImage('KR1d0024', 'WYG', '006-25a' );" name="006-25a" class="pb">[006-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9960:9983'>此雖州鳩與羲叟之言皆偶中而長甬之病未必不由</span><br/>
<span class='tline' id='l441' data-llen='9983:9989'>鄭注設之</span><br/>
<span class='tline' id='l442' data-llen='9989:10012'>大鍾十分其鼓間小鍾十分其鉦間分明鼓間鉦間不</span><br/>
<span class='tline' id='l443' data-llen='10012:10035'>同又可見鼓間大鉦間小前不言鉦間者去二分以為</span><br/>
<span class='tline' id='l444' data-llen='10035:10058'>之鼓間句可知也鄭臆解鉦間反疑此經之非而欲改</span><br/>
<span class='tline' id='l445' data-llen='10058:10081'>鼓外鉦外謬甚鼓外如何是二鉦外如何是一若并二</span><br/>
<span class='tline' id='l446' data-llen='10081:10104'>間而十分之則愈厚矣以二間為二分一間為一分亦</span><br/>
<span class='tline' id='l447' data-llen='10104:10110'>不成文理</span><br/>
<span class='tline' id='l448' data-llen='10110:10137'><a onclick="displayPageImage('KR1d0024', 'WYG', '006-25b' );" name="006-25b" class="pb">[006-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10137:10160'>如鄭言鍾口十者其長十六則有小而長聲難息之病</span><br/>
<span class='tline' id='l450' data-llen='10160:10183'>典同所謂高聲䃂是也宋范鎮雖嘗辨之其自為説乃</span><br/>
<span class='tline' id='l451' data-llen='10183:10206'>謂鼓舞皆六而鉦四則仍是長十六且誤以舞脩為舞</span><br/>
<span class='tline' id='l452' data-llen='10206:10229'>廣勢必以舞廣為舞徑下口十而上徑四又有侈則柞</span><br/>
<span class='tline' id='l453' data-llen='10229:10252'>之病矣夫以簡而該㣲而顯之經文鄭氏猶不能讀遺</span><br/>
<span class='tline' id='l454' data-llen='10252:10275'>誤千餘年辨者復增其誤然則讀古豈易言哉制器豈</span><br/>
<span class='tline' id='l455' data-llen='10275:10280'>易言哉</span><br/>
<span class='tline' id='l456' data-llen='10280:10303'>權之然後準之準之然後量之葢權之者惟知金錫之</span><br/>
<span class='tline' id='l457' data-llen='10303:10330'><a onclick="displayPageImage('KR1d0024', 'WYG', '006-26a' );" name="006-26a" class="pb">[006-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10330:10353'>輕重而不得大小之度亦不能算此鬴當用金錫幾何</span><br/>
<span class='tline' id='l459' data-llen='10353:10376'>凡重者體小輕者體大量為法度之器欲其適重一鈞</span><br/>
<span class='tline' id='l460' data-llen='10376:10400'>雖云六分其金而錫居一若先以一鈞之數六一分之則</span><br/>
<span class='tline' id='l461' data-llen='10400:10423'>不能通合一鈞矣故必平正之如銅立方一寸其重幾</span><br/>
<span class='tline' id='l462' data-llen='10423:10446'>何錫立方一寸其重幾何知其體積與輕重之比例然</span><br/>
<span class='tline' id='l463' data-llen='10446:10459'>後可以計金錫而入模範也</span><br/>
<span class='tline' id='l464' data-llen='10459:10482'>又案準字古文作水或是先以方器貯水令滿定其重</span><br/>
<span class='tline' id='l465' data-llen='10482:10505'>乃入金若錫於水水溢取出金錫再權其水視所減之</span><br/>
<span class='tline' id='l466' data-llen='10505:10532'><a onclick="displayPageImage('KR1d0024', 'WYG', '006-26b' );" name="006-26b" class="pb">[006-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10532:10555'>斤兩與分寸可得金錫大小之比例後人算金銀之法</span><br/>
<span class='tline' id='l468' data-llen='10555:10578'>如此疑古人亦用此法模範先成而金錫體異先權以</span><br/>
<span class='tline' id='l469' data-llen='10578:10601'>知輕重準以知大小然後可量金錫之多寡入模範使</span><br/>
<span class='tline' id='l470' data-llen='10601:10624'>其成適合一鈞也量非鍾鼎不必拘於六分其金而錫</span><br/>
<span class='tline' id='l471' data-llen='10624:10669'>居一<span class='krp-note'>鄭世子載㻙曰改煎煎畢更煎至不耗乃止也權/之準之謂穪準六一之數也量之謂鑄成方寸者</span></span><br/>
<span class='tline' id='l472' data-llen='10669:10686'><span class='krp-note'>數枚驗其分兩/同則知不耗矣</span></span><br/>
<span class='tline' id='l473' data-llen='10686:10709'>鄭世子據管子輕重内篇謂五區為釡釡乃八斗非六</span><br/>
<span class='tline' id='l474' data-llen='10709:10722'>斗四升别有説見律吕闡㣲</span><br/>
<span class='tline' id='l475' data-llen='10722:10749'><a onclick="displayPageImage('KR1d0024', 'WYG', '006-27a' );" name="006-27a" class="pb">[006-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10749:10772'>槩而不税先鄭説無病後鄭荅趙商問此官量鎮在市</span><br/>
<span class='tline' id='l477' data-llen='10772:10795'>中所以勘諸廛之量器以取平故不稅亦即先鄭之意</span><br/>
<span class='tline' id='l478' data-llen='10795:10818'>但謂廛人所税在肆常用者則誤廛人總布非税及斗</span><br/>
<span class='tline' id='l479' data-llen='10818:10823'>斛銓衡</span><br/>
<span class='tline' id='l480' data-llen='10823:10826'>　</span><br/>
<span class='tline' id='l481' data-llen='10826:10829'>　</span><br/>
<span class='tline' id='l482' data-llen='10829:10832'>　</span><br/>
<span class='tline' id='l483' data-llen='10832:10835'>　</span><br/>
<span class='tline' id='l484' data-llen='10835:10862'><a onclick="displayPageImage('KR1d0024', 'WYG', '006-27b' );" name="006-27b" class="pb">[006-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10862:10865'>　</span><br/>
<span class='tline' id='l486' data-llen='10865:10868'>　</span><br/>
<span class='tline' id='l487' data-llen='10868:10871'>　</span><br/>
<span class='tline' id='l488' data-llen='10871:10874'>　</span><br/>
<span class='tline' id='l489' data-llen='10874:10877'>　</span><br/>
<span class='tline' id='l490' data-llen='10877:10880'>　</span><br/>
<span class='tline' id='l491' data-llen='10880:10883'>　</span><br/>
<span class='tline' id='l492' data-llen='10883:10894'>　周禮疑義舉要卷六</span><br/>
</p>
<p><br/>
</p>
  </div>
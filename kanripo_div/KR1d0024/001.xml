<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0024', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　周禮疑義舉要卷一</span><br/>
<span class='tline' id='l10' data-llen='202:223'>　　　　　　　　　　　　　　婺源江永撰</span><br/>
<span class='tline' id='l11' data-llen='223:229'>　　天官</span><br/>
<span class='tline' id='l12' data-llen='229:252'>周禮六卿之制至成王末年猶可考顧命同召大保奭</span><br/>
<span class='tline' id='l13' data-llen='252:275'>芮伯彤伯畢公衛侯毛公是六卿也迨其後而官制改</span><br/>
<span class='tline' id='l14' data-llen='275:298'>别有一人為卿士執政冢宰位在其下故詩云皇父卿</span><br/>
<span class='tline' id='l15' data-llen='298:328'>士畨維司徒家伯維宰<span class='krp-note'>今詩誤作/家伯冢宰</span>仲允膳夫葢上卿執</span><br/>
<span class='tline' id='l16' data-llen='328:354'><a onclick="displayPageImage('KR1d0024', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='354:377'>政者皇父而家伯雖為宰非復統百官均四海之職矣</span><br/>
<span class='tline' id='l18' data-llen='377:400'>至東遷後又有兩卿士虢公忌父為右鄭莊公為左則</span><br/>
<span class='tline' id='l19' data-llen='400:423'>當時之為宰者位益卑是以宰咺歸賵宰渠伯糾來聘</span><br/>
<span class='tline' id='l20' data-llen='423:446'>魯史直書其名本非上卿執政者也説春秋者猶以周</span><br/>
<span class='tline' id='l21' data-llen='446:461'>初冢宰之制言之考之亦不詳矣</span><br/>
<span class='tline' id='l22' data-llen='461:484'>八則治都鄙注専指采地然亦當兼公邑言之灋則以</span><br/>
<span class='tline' id='l23' data-llen='484:503'>馭其官謂食采之公卿大夫及治公邑大夫</span><br/>
<span class='tline' id='l24' data-llen='503:526'>内史八枋即大宰之八柄爵禄以後其序各異言之有</span><br/>
<span class='tline' id='l25' data-llen='526:552'><a onclick="displayPageImage('KR1d0024', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='552:575'>不同耳大宰詔王有寛大之意故先予置生而後奪廢</span><br/>
<span class='tline' id='l27' data-llen='575:598'>誅内史詔王有嚴肅之意故廢先于置殺先于生而且</span><br/>
<span class='tline' id='l28' data-llen='598:621'>以殺易誅也予奪則仍如故有予而後有奪也凡賜予</span><br/>
<span class='tline' id='l29' data-llen='621:644'>皆為予圭瓚車馬旌旗衣服弓矢鏚鉞虎賁皆予之大</span><br/>
<span class='tline' id='l30' data-llen='644:667'>者幸與福一例得予則為幸得生則為福生謂以八議</span><br/>
<span class='tline' id='l31' data-llen='667:688'>生之内史言殺此言誅以馭過輕重各舉一隅也</span><br/>
<span class='tline' id='l32' data-llen='688:711'>八統六曰尊貴鄭引孟子三達尊及祭義證之則貴中</span><br/>
<span class='tline' id='l33' data-llen='711:734'>兼有爵齒徳逹吏與使能異能者因其有才而任之逹</span><br/>
<span class='tline' id='l34' data-llen='734:760'><a onclick="displayPageImage('KR1d0024', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='760:771'>吏者察其勤勞而進之</span><br/>
<span class='tline' id='l36' data-llen='771:794'>九職任萬民皆任之以生財大學所謂生之者衆也九</span><br/>
<span class='tline' id='l37' data-llen='794:817'>職外有學士習道藝巫醫卜筮守世事府史胥徒服公</span><br/>
<span class='tline' id='l38' data-llen='817:840'>事皆非所以生財故不在九職之數而大司徒并之為</span><br/>
<span class='tline' id='l39' data-llen='840:863'>十有二天下之民盡此矣九職生財即閭師之八貢與</span><br/>
<span class='tline' id='l40' data-llen='863:886'>無職者之夫布然亦稍有不同九職合虞衡為一而有</span><br/>
<span class='tline' id='l41' data-llen='886:909'>臣妾聚斂疏材閭師無疏材之貢而分虞衡為二亦得</span><br/>
<span class='tline' id='l42' data-llen='909:920'>九大府所謂九功者也</span><br/>
<span class='tline' id='l43' data-llen='920:946'><a onclick="displayPageImage('KR1d0024', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='946:969'>三農先鄭云平地山澤後鄭云原隰平地皆未當山澤</span><br/>
<span class='tline' id='l45' data-llen='969:992'>之農自屬虞衡不生九穀原隰與平地無異又不可分</span><br/>
<span class='tline' id='l46' data-llen='992:1015'>為三近世恵士竒著禮説云三農上農中農下農也管</span><br/>
<span class='tline' id='l47' data-llen='1015:1038'>子揆度篇曰上農挾五中農挾四下農挾三小司徒上</span><br/>
<span class='tline' id='l48' data-llen='1038:1055'>地中地下地分為三者以此此説甚確</span><br/>
<span class='tline' id='l49' data-llen='1055:1074'>九穀從後鄭黍稷稻粱麥苽麻菽菽有大小</span><br/>
<span class='tline' id='l50' data-llen='1074:1096'>虞衡猶云山澤借官名以名民職非謂掌山澤之官</span><br/>
<span class='tline' id='l51' data-llen='1096:1119'>藪牧養蕃鳥獸不必家畜藪牧之民各守其地野鳥獸</span><br/>
<span class='tline' id='l52' data-llen='1119:1145'><a onclick="displayPageImage('KR1d0024', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1145:1168'>取之有時是亦所以養蕃之疑藪牧之民有二種其受</span><br/>
<span class='tline' id='l54' data-llen='1168:1191'>田于逺郊者則貢家畜其處山澤與邦田之地者則貢</span><br/>
<span class='tline' id='l55' data-llen='1191:1220'>野鳥獸<span class='krp-note'>若後世/之獵户</span>家畜入于遂師而遂師以共野牲其卵</span><br/>
<span class='tline' id='l56' data-llen='1220:1243'>鳥則掌畜復養而共之野鳥獸入于迹人獸人與掌畜</span><br/>
<span class='tline' id='l57' data-llen='1243:1262'>而諸官以共腊人庖人之用其脈絡皆可考</span><br/>
<span class='tline' id='l58' data-llen='1262:1285'>八材先鄭本爾雅珠象玉石木金革羽遺塼埴之工且</span><br/>
<span class='tline' id='l59' data-llen='1285:1308'>珠之用少當不特設一工宜以曲禮土金石木獸草之</span><br/>
<span class='tline' id='l60' data-llen='1308:1317'>六材而益以玉羽</span><br/>
<span class='tline' id='l61' data-llen='1317:1343'><a onclick="displayPageImage('KR1d0024', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1343:1366'>臣妾奴婢也貧民鬻身為人奴婢閭師無疏材之貢恤</span><br/>
<span class='tline' id='l63' data-llen='1366:1389'>其貧也而九職生財必及之質人掌成市之貨賄人民</span><br/>
<span class='tline' id='l64' data-llen='1389:1411'>注人民奴婢即此經之臣妾也庶人商賈家皆有之</span><br/>
<span class='tline' id='l65' data-llen='1411:1434'>閒民傭力之人執事于農工商賈圃牧虞衡之家轉徙</span><br/>
<span class='tline' id='l66' data-llen='1434:1445'>無常即閭師之無職者</span><br/>
<span class='tline' id='l67' data-llen='1445:1468'>賦者徵取財物之總名自一至六以三農九穀為主而</span><br/>
<span class='tline' id='l68' data-llen='1468:1491'>草木鳥獸器用布帛及閒民夫布皆有之唯臣妾無賦</span><br/>
<span class='tline' id='l69' data-llen='1491:1514'>闗市則商賈也山澤則虞衡也闗市山澤獨别出者自</span><br/>
<span class='tline' id='l70' data-llen='1514:1540'><a onclick="displayPageImage('KR1d0024', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1540:1563'>邦中至都鄙皆有闗市山澤别為二賦不與六賦混也</span><br/>
<span class='tline' id='l72' data-llen='1563:1583'>幣餘之賦則已用之餘取之于掌事者故居末</span><br/>
<span class='tline' id='l73' data-llen='1583:1606'>文王治岐其時或為商者少貨賄未能阜通故弛征以</span><br/>
<span class='tline' id='l74' data-llen='1606:1629'>優之至成周定為經國常法不得不設闗市之征以抑</span><br/>
<span class='tline' id='l75' data-llen='1629:1652'>之孟子征商始賤丈夫固有此理然自商農既分兵賦</span><br/>
<span class='tline' id='l76' data-llen='1652:1675'>不得不出于農則貨賄不得不取諸商葢必如是而政</span><br/>
<span class='tline' id='l77' data-llen='1675:1698'>始均民志始定也但其後漸流于暴耳讀周禮者以此</span><br/>
<span class='tline' id='l78' data-llen='1698:1711'>思之或可無疑于闗市之賦</span><br/>
<span class='tline' id='l79' data-llen='1711:1737'><a onclick="displayPageImage('KR1d0024', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1737:1760'>馬貴與謂三代貢助徹皆視田而賦之未嘗别有户口</span><br/>
<span class='tline' id='l81' data-llen='1760:1783'>之賦恐不然孟子明言有布縷粟米力役三征粟米田</span><br/>
<span class='tline' id='l82' data-llen='1783:1806'>賦也布縷户賦也力役之征服役者以力代賦不能赴</span><br/>
<span class='tline' id='l83' data-llen='1806:1829'>役如閒民者使出夫布是即口賦也布縷出于嬪婦而</span><br/>
<span class='tline' id='l84' data-llen='1829:1852'>一夫有五畆之宅種桑麻所以有布縷之征唐之租庸</span><br/>
<span class='tline' id='l85' data-llen='1852:1867'>調倣此三征但其後行之有弊耳</span><br/>
<span class='tline' id='l86' data-llen='1867:1890'>九賦皆九功之財闗市山澤之賦亦即在邦中四郊甸</span><br/>
<span class='tline' id='l87' data-llen='1890:1913'>削縣都之中弊餘之賦亦即八賦中之餘財何以别出</span><br/>
<span class='tline' id='l88' data-llen='1913:1939'><a onclick="displayPageImage('KR1d0024', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1939:1962'>三種列而為九葢九賦因九式而分者也觀大府職可</span><br/>
<span class='tline' id='l90' data-llen='1962:1985'>知矣賓客芻秣工事匪頒幣帛祭祀羞服喪荒好用因</span><br/>
<span class='tline' id='l91' data-llen='1985:2008'>國之用財有此九事故於通國之賦先分之為九以待</span><br/>
<span class='tline' id='l92' data-llen='2008:2031'>九式之用酌其所入所出之多寡約畧相當凖之以為</span><br/>
<span class='tline' id='l93' data-llen='2031:2054'>式焉非謂王之膳服必出于闗市國之喪荒必取諸山</span><br/>
<span class='tline' id='l94' data-llen='2054:2077'>澤也其財物畧相當焉耳他賦與式皆倣此惟幣餘一</span><br/>
<span class='tline' id='l95' data-llen='2077:2100'>賦從八式所用之餘而生因王不能無賜予故于八式</span><br/>
<span class='tline' id='l96' data-llen='2100:2123'>所用之財常留有餘特設職幣一官掌之是以賦與式</span><br/>
<span class='tline' id='l97' data-llen='2123:2149'><a onclick="displayPageImage('KR1d0024', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2149:2172'>皆有九也先儒不明此義釋賦為口率出泉引鄉大夫</span><br/>
<span class='tline' id='l99' data-llen='2172:2195'>之征力役者以為口賦釋闗市山澤為占㑹百物幣餘</span><br/>
<span class='tline' id='l100' data-llen='2195:2218'>為占賣國斥幣皆末作當增賦引漢之賈人倍算况之</span><br/>
<span class='tline' id='l101' data-llen='2218:2241'>失之逺矣漢之口率出泉周禮亦有之閭師言凡無職</span><br/>
<span class='tline' id='l102' data-llen='2241:2264'>者出夫布是也此因閒民一職轉移執事于人不能赴</span><br/>
<span class='tline' id='l103' data-llen='2264:2287'>公旬三日之役故使出夫布以當之猶後世之丁錢及</span><br/>
<span class='tline' id='l104' data-llen='2287:2301'>僱役錢不可以此通釋賦字也</span><br/>
<span class='tline' id='l105' data-llen='2301:2324'>八則言賦貢以馭其用則都鄙亦當有賦入于王司勲</span><br/>
<span class='tline' id='l106' data-llen='2324:2350'><a onclick="displayPageImage('KR1d0024', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2350:2373'>凡頒賞地參之一食疏云若采地之稅則四之一與小</span><br/>
<span class='tline' id='l108' data-llen='2373:2396'>國入天子同是謂采地有賦此條家削之賦至邦都之</span><br/>
<span class='tline' id='l109' data-llen='2396:2419'>賦疏謂三等采邑出泉賦于八卿大夫而三等公邑則</span><br/>
<span class='tline' id='l110' data-llen='2419:2440'>出泉賦于王葢掲采邑表公邑與後疏違異非是</span><br/>
<span class='tline' id='l111' data-llen='2440:2463'>賓客來固有弊帛芻秣又别為二式者王朝遣使存頫</span><br/>
<span class='tline' id='l112' data-llen='2463:2486'>省聘問亦用幣帛牛人牧人諸官自有芻秣十二閑之</span><br/>
<span class='tline' id='l113' data-llen='2486:2495'>馬用芻秣尤多也</span><br/>
<span class='tline' id='l114' data-llen='2495:2518'>匪頒之式見于經者廩人匪頒稍食也宫正内宰王宫</span><br/>
<span class='tline' id='l115' data-llen='2518:2544'><a onclick="displayPageImage('KR1d0024', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2544:2567'>后宫之稍食也槀人外内朝冗食者之食也百官有無</span><br/>
<span class='tline' id='l117' data-llen='2567:2590'>采邑者其稍食當掌于司禄而職缺矣又如膳夫肉脩</span><br/>
<span class='tline' id='l118' data-llen='2590:2613'>之頒賜也酒正之秩酒也宫伯司裘之頒衣裘也司裘</span><br/>
<span class='tline' id='l119' data-llen='2613:2636'>羅氏之行羽物也凌人之頒氷也皆匪頒之類是皆有</span><br/>
<span class='tline' id='l120' data-llen='2636:2654'>常數者其出于恩好賜予則入好用之式</span><br/>
<span class='tline' id='l121' data-llen='2654:2678'>器貢若魯壺之屬𫝊曰諸侯之封皆有以鎮撫王室又</span><br/>
<span class='tline' id='l122' data-llen='2678:2700'>曰彞器之來嘉功之由疏謂諸侯常貢無成器未確</span><br/>
<span class='tline' id='l123' data-llen='2700:2723'>牧以地得民長以貴得民從鄭注詩曰克長克君諸侯</span><br/>
<span class='tline' id='l124' data-llen='2723:2749'><a onclick="displayPageImage('KR1d0024', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2749:2772'>固有長稱主以利得民從先鄭古者公卿大夫食邑與</span><br/>
<span class='tline' id='l126' data-llen='2772:2795'>其民一體相恤詩曰我取其陳食我農人是也吏以治</span><br/>
<span class='tline' id='l127' data-llen='2795:2818'>得民鄉遂及公邑之吏友以任得民徳行道藝相勸吉</span><br/>
<span class='tline' id='l128' data-llen='2818:2841'>相慶凶相恤緩急相救有無相通是也而同井合耦耡</span><br/>
<span class='tline' id='l129' data-llen='2841:2856'>作亦其一鄭注専以耡作言狹矣</span><br/>
<span class='tline' id='l130' data-llen='2856:2879'>及執事眡滌濯及與也謂與諸執事官視滌濯也小宗</span><br/>
<span class='tline' id='l131' data-llen='2879:2902'>伯言及執事者三及執事禱祠于上下神示及執事涖</span><br/>
<span class='tline' id='l132' data-llen='2902:2925'>大斂小斂及執事眡葬獻器與此文正相類彼三處鄭</span><br/>
<span class='tline' id='l133' data-llen='2925:2951'><a onclick="displayPageImage('KR1d0024', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2951:2974'>皆以執事之官釋之此獨云執事初為祭事前祭日之</span><br/>
<span class='tline' id='l135' data-llen='2974:2979'>夕非也</span><br/>
<span class='tline' id='l136' data-llen='2979:3002'>縣法于象魏疑一歳有兩縣正月之吉縣之挾日為萬</span><br/>
<span class='tline' id='l137' data-llen='3002:3025'>民觀也正歳則又縣之使屬官觀之也大宰小宰大司</span><br/>
<span class='tline' id='l138' data-llen='3025:3048'>徒小司徒大司冦小司冦各言其一耳鄭注謂正歳而</span><br/>
<span class='tline' id='l139' data-llen='3048:3071'>縣于象魏與經文承正月之吉者不協易氏紱謂小宰</span><br/>
<span class='tline' id='l140' data-llen='3071:3092'>率屬觀于已斂之後使己斂之後不再縣則何觀</span><br/>
<span class='tline' id='l141' data-llen='3092:3115'>象魏為闕亦名兩觀春秋雉門及兩觀災似兩觀在雉</span><br/>
<span class='tline' id='l142' data-llen='3115:3141'><a onclick="displayPageImage('KR1d0024', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3141:3164'>門之兩旁王之外朝在庫門外雉門在庫門内庫門當</span><br/>
<span class='tline' id='l144' data-llen='3164:3187'>亦有閽人守之而萬民得入豈為觀縣法此十日特許</span><br/>
<span class='tline' id='l145' data-llen='3187:3191'>之歟</span><br/>
<span class='tline' id='l146' data-llen='3191:3209'>几言歳終者周正之季冬鄭注見宰夫職</span><br/>
<span class='tline' id='l147' data-llen='3209:3232'>聽禄位以禮命争禄位如周甘人與晉閻嘉争閻田王</span><br/>
<span class='tline' id='l148' data-llen='3232:3244'>叔陳生與伯輿争政之類</span><br/>
<span class='tline' id='l149' data-llen='3244:3267'>七事注謂先四事如之者三事非也愚謂祭祀一朝覲</span><br/>
<span class='tline' id='l150' data-llen='3267:3285'>㑹同賓客二軍旅三田四役五喪六荒七</span><br/>
<span class='tline' id='l151' data-llen='3285:3311'><a onclick="displayPageImage('KR1d0024', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3311:3334'>周雖改時改月而夏正兼存故有正月有正歳鄭注正</span><br/>
<span class='tline' id='l153' data-llen='3334:3357'>月周之正月正歳謂夏之正月此説最確凌人正歳十</span><br/>
<span class='tline' id='l154' data-llen='3357:3380'>有二月令斬氷謂夏正歳之十二月建丑之月也若非</span><br/>
<span class='tline' id='l155' data-llen='3380:3403'>丑月則無氷可斬後儒多從鄭注惟柯氏葉氏反其説</span><br/>
<span class='tline' id='l156' data-llen='3403:3421'>非是近人有謂正月正歳皆建子者尤非</span><br/>
<span class='tline' id='l157' data-llen='3421:3444'>凡失財用物辟名者以官刑詔冢宰而誅之失財謂典</span><br/>
<span class='tline' id='l158' data-llen='3444:3467'>守財而失之用物謂私用官物辟名通上二事謂巧為</span><br/>
<span class='tline' id='l159' data-llen='3467:3490'>規辟或諉罪于他人誅之治其罪且責其償也注謂財</span><br/>
<span class='tline' id='l160' data-llen='3490:3516'><a onclick="displayPageImage('KR1d0024', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3516:3539'>為錢穀用為貨賄物為禽獸以下經分為三非是下經</span><br/>
<span class='tline' id='l162' data-llen='3539:3551'>足用長財善物所指各異</span><br/>
<span class='tline' id='l163' data-llen='3551:3574'>足用謂度支有方而用不匱長財謂經理有法而財自</span><br/>
<span class='tline' id='l164' data-llen='3574:3597'>生善物如牧養肥充制作精良之類此皆能稱職者故</span><br/>
<span class='tline' id='l165' data-llen='3597:3601'>賞之</span><br/>
<span class='tline' id='l166' data-llen='3601:3624'>賓賜之飱牽後鄭謂飱客始至所致禮非也此謂或有</span><br/>
<span class='tline' id='l167' data-llen='3624:3646'>時賜之小禮餼牽耳始至致飱前言牢禮中已兼之</span><br/>
<span class='tline' id='l168' data-llen='3646:3669'>腊人共豆脯薦脯注疏以脯非豆實讀豆為羞愚謂爾</span><br/>
<span class='tline' id='l169' data-llen='3669:3696'><a onclick="displayPageImage('KR1d0024', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3696:3719'>雅云竹豆謂之籩則籩亦可通稱為豆王制亦有乾豆</span><br/>
<span class='tline' id='l171' data-llen='3719:3723'>之文</span><br/>
<span class='tline' id='l172' data-llen='3723:3746'>凡祭祀酒正以法共五齊三酒以實八尊通言之非一</span><br/>
<span class='tline' id='l173' data-llen='3746:3769'>祭中具備也觀司尊彞六尊不竝用可見漢儒謂祫大</span><br/>
<span class='tline' id='l174' data-llen='3769:3792'>于禘故疏家云祫備五齊禘備四齊此以意言之耳禮</span><br/>
<span class='tline' id='l175' data-llen='3792:3815'>運諸篇雜陳矢子諸侯宗廟之祭未有及泛齊者則泛</span><br/>
<span class='tline' id='l176' data-llen='3815:3824'>齊惟用之祀天地</span><br/>
<span class='tline' id='l177' data-llen='3824:3847'>四飲之醫後鄭引内則以酏為醴釋之内則注云釀粥</span><br/>
<span class='tline' id='l178' data-llen='3847:3874'><a onclick="displayPageImage('KR1d0024', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3874:3897'>為醴初疑粥如何可驤訪問今時北方造黃酒之法先</span><br/>
<span class='tline' id='l180' data-llen='3897:3920'>煑黃米為粥乃入麴蘖釀之成酒正與鄭注合此惟黃</span><br/>
<span class='tline' id='l181' data-llen='3920:3943'>米可釀粥而秫稻則否黄米葢即古之黃粱又内則重</span><br/>
<span class='tline' id='l182' data-llen='3943:3966'>醴中亦有粱醴葢炊飯而釀者為醴煑粥而釀者以酏</span><br/>
<span class='tline' id='l183' data-llen='3966:3989'>為體也先鄭以醷釋醫别為一義未確下言后夫人致</span><br/>
<span class='tline' id='l184' data-llen='3989:4005'>禮醫亦有糟醷為梅醬安得有糟乎</span><br/>
<span class='tline' id='l185' data-llen='4005:4028'>醴有清有糟而四飲惟有清者葢糟醴與醴齊同己于</span><br/>
<span class='tline' id='l186' data-llen='4028:4036'>五齊中辨之也</span><br/>
<span class='tline' id='l187' data-llen='4036:4063'><a onclick="displayPageImage('KR1d0024', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4063:4086'>三酒以清為下葢賤者所飲豈可以之涗盎齊記云醆</span><br/>
<span class='tline' id='l189' data-llen='4086:4104'>酒涗于清豈謂五齊中最清如沈齊者與</span><br/>
<span class='tline' id='l190' data-llen='4104:4127'>酒人漿人與酒正奉之之文雖同而所奉則異酒人漿</span><br/>
<span class='tline' id='l191' data-llen='4127:4150'>人奉之于酒正者也酒正奉之奉之于王朝者也不曰</span><br/>
<span class='tline' id='l192' data-llen='4150:4173'>使其屬而曰使其士奉之謂其同官之下士耳鄭注以</span><br/>
<span class='tline' id='l193' data-llen='4173:4196'>士為奄非是序官惟内小臣奄稱士鄭云異其賢今乃</span><br/>
<span class='tline' id='l194' data-llen='4196:4218'>通稱奄為士則内小臣之賢者亦何以别于羣奄乎</span><br/>
<span class='tline' id='l195' data-llen='4218:4241'>鹽人惟掌鹽之用而地官虞衡之後不設掌鹽葢王畿</span><br/>
<span class='tline' id='l196' data-llen='4241:4268'><a onclick="displayPageImage('KR1d0024', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4268:4291'>内鹽非所産也禹貢青州貢鹽即今之青登濟萊等處</span><br/>
<span class='tline' id='l198' data-llen='4291:4314'>鹽其地在齊職方氏幽州利魚鹽即今之長蘆鹽其地</span><br/>
<span class='tline' id='l199' data-llen='4314:4337'>屬燕左傳郇瑕氏國饒近鹽即今解州池鹽其地屬晉</span><br/>
<span class='tline' id='l200' data-llen='4337:4360'>諸侯各貢所有則鹽人所用其三國之貨貢與鄭注飴</span><br/>
<span class='tline' id='l201' data-llen='4360:4383'>鹽為戎鹽其蕃國之貨寶與意當時侯國産鹽之地或</span><br/>
<span class='tline' id='l202' data-llen='4383:4406'>亦設官為守予其民以斥鹵之地使之取鹽以當賦如</span><br/>
<span class='tline' id='l203' data-llen='4406:4429'>角人諸官之法至管仲為鹽莢始計口而增鹽稅每鹽</span><br/>
<span class='tline' id='l204' data-llen='4429:4452'>一升加賦二合而賦始重齊之季世有祈望之守則鹽</span><br/>
<span class='tline' id='l205' data-llen='4452:4479'><a onclick="displayPageImage('KR1d0024', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4479:4493'>利盡歸于公民始不得私煑矣</span><br/>
<span class='tline' id='l207' data-llen='4493:4516'>王㑹同諸侯止宿之舍設梐枑為衛野宿則設車宫行</span><br/>
<span class='tline' id='l208' data-llen='4516:4538'>㑹同之禮則為壇壝宫宫有四門仍設棘以為衛也</span><br/>
<span class='tline' id='l209' data-llen='4538:4561'>九賦本皆有職之民所貢之財但九賦自一至八皆以</span><br/>
<span class='tline' id='l210' data-llen='4561:4584'>地言須兼九功言之乃見出賦之人所以言九賦必及</span><br/>
<span class='tline' id='l211' data-llen='4584:4607'>九功也九功中臣妾不貢疏材此舉其大綱未暇細别</span><br/>
<span class='tline' id='l212' data-llen='4607:4616'>閭師乃分析言之</span><br/>
<span class='tline' id='l213' data-llen='4616:4639'>以某賦待某事葢約計其財用之相當為之式法非必</span><br/>
<span class='tline' id='l214' data-llen='4639:4666'><a onclick="displayPageImage('KR1d0024', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4666:4686'>以其地之所出給此用也而先儒説者多固滯</span><br/>
<span class='tline' id='l216' data-llen='4686:4709'>凡邦國之貢以待弔用亦謂取之諸侯者還用之諸侯</span><br/>
<span class='tline' id='l217' data-llen='4709:4732'>耳非謂弔用必取給于九貢而九貢必不可為他事用</span><br/>
<span class='tline' id='l218' data-llen='4732:4747'>也舉弔用亦兼凶禮之喪荒禬恤</span><br/>
<span class='tline' id='l219' data-llen='4747:4770'>凡萬民之貢以充府庫此對邦國之貢言之即九功所</span><br/>
<span class='tline' id='l220' data-llen='4770:4793'>出之財賦非别有貢物也充府庫即是待諸事之用前</span><br/>
<span class='tline' id='l221' data-llen='4793:4801'>分言此總言耳</span><br/>
<span class='tline' id='l222' data-llen='4801:4824'>有法度之玉典瑞掌之良貨賄之玉玉府藏之服玉佩</span><br/>
<span class='tline' id='l223' data-llen='4824:4851'><a onclick="displayPageImage('KR1d0024', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4851:4874'>玉珠玉食玉含玉皆良貨賄之玉也圭璧琮璜等有法</span><br/>
<span class='tline' id='l225' data-llen='4874:4897'>度之玉也含玉兩官並共豈玉府共之于典瑞而典瑞</span><br/>
<span class='tline' id='l226' data-llen='4897:4920'>乃共之以含與然典瑞又有飯玉宜亦玉府先共而此</span><br/>
<span class='tline' id='l227' data-llen='4920:4930'>不言葢詳畧互見也</span><br/>
<span class='tline' id='l228' data-llen='4930:4953'>凡王之獻金玉兵器文織良貨賄之物受而藏之注謂</span><br/>
<span class='tline' id='l229' data-llen='4953:4976'>王用以獻遺諸侯恐不然此謂臣下有獻于王如曲禮</span><br/>
<span class='tline' id='l230' data-llen='4976:4999'>所謂大夫私行反必有獻少儀所謂君將適他臣如致</span><br/>
<span class='tline' id='l231' data-llen='4999:5019'>金玉貨貝于君是也四方之幣獻則入之内府</span><br/>
<span class='tline' id='l232' data-llen='5019:5046'><a onclick="displayPageImage('KR1d0024', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5046:5069'>以九賦之法令田野之財用以九功之法令民職之財</span><br/>
<span class='tline' id='l234' data-llen='5069:5092'>用九賦主地九功主人其實田野之財用皆出于民職</span><br/>
<span class='tline' id='l235' data-llen='5092:5109'>此相對叠言之耳非有二項之財用也</span><br/>
<span class='tline' id='l236' data-llen='5109:5132'>凡受財者受其貳令而書之受財即大府所謂官府都</span><br/>
<span class='tline' id='l237' data-llen='5132:5154'>鄙之吏及執事者受財用是也貳令大府之副令也</span><br/>
<span class='tline' id='l238' data-llen='5154:5177'>瑤爵亞王酳賓之爵註謂亞王酬賓之爵非也以幣酬</span><br/>
<span class='tline' id='l239' data-llen='5177:5200'>賓之禮惟獻末王一行后則無酬凡后獻皆用瑤爵上</span><br/>
<span class='tline' id='l240' data-llen='5200:5217'>言瑤爵亦如之所以别于祼用璋瓚耳</span><br/>
<span class='tline' id='l241' data-llen='5217:5244'><a onclick="displayPageImage('KR1d0024', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5244:5267'>歳終則㑹内人之稍食稽其功事注疏以内人為女御</span><br/>
<span class='tline' id='l243' data-llen='5267:5290'>非也此即典婦功之内人與典絲之内工是宫中専治</span><br/>
<span class='tline' id='l244' data-llen='5290:5295'>女功者</span><br/>
<span class='tline' id='l245' data-llen='5295:5318'>閽人掌守王宫中門之禁凡庫門雉門應門路門皆當</span><br/>
<span class='tline' id='l246' data-llen='5318:5341'>王宫之中故謂之中門對宫中闈門巷門言之非以雉</span><br/>
<span class='tline' id='l247' data-llen='5341:5347'>門為中門</span><br/>
<span class='tline' id='l248' data-llen='5347:5350'>　</span><br/>
<span class='tline' id='l249' data-llen='5350:5353'>　</span><br/>
<span class='tline' id='l250' data-llen='5353:5380'><a onclick="displayPageImage('KR1d0024', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5380:5383'>　</span><br/>
<span class='tline' id='l252' data-llen='5383:5386'>　</span><br/>
<span class='tline' id='l253' data-llen='5386:5389'>　</span><br/>
<span class='tline' id='l254' data-llen='5389:5392'>　</span><br/>
<span class='tline' id='l255' data-llen='5392:5395'>　</span><br/>
<span class='tline' id='l256' data-llen='5395:5398'>　</span><br/>
<span class='tline' id='l257' data-llen='5398:5401'>　</span><br/>
<span class='tline' id='l258' data-llen='5401:5412'>　周禮疑義舉要卷一</span><br/>
</p>
<p><br/>
</p>
  </div>
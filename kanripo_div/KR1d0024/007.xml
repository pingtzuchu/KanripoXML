<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0024', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　周禮疑義舉要卷七</span><br/>
<span class='tline' id='l10' data-llen='202:222'>　　　　　　　　　　　　　婺源江永撰</span><br/>
<span class='tline' id='l11' data-llen='222:233'>　　考工記<span class='krp-note'>二/</span></span><br/>
<span class='tline' id='l12' data-llen='233:256'>犀甲兕甲皆單而不合合甲則一甲有兩甲之革費多</span><br/>
<span class='tline' id='l13' data-llen='256:279'>工多而價重犀兕非不削革裏肉欲其堅厚不盡削也</span><br/>
<span class='tline' id='l14' data-llen='279:302'>合甲則削之多惟存其表譬之用竹惟存篾青皮而兩</span><br/>
<span class='tline' id='l15' data-llen='302:311'>面合之故尤堅久</span><br/>
<span class='tline' id='l16' data-llen='311:337'><a onclick="displayPageImage('KR1d0024', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='337:360'>甲續札為之節節相續則一札而表裏有兩重不甚堅</span><br/>
<span class='tline' id='l18' data-llen='360:383'>者續欲密札稍短而多堅則可稍長而少也如第一札</span><br/>
<span class='tline' id='l19' data-llen='383:406'>之半第二札續之第二札之半第三札續之則第三札</span><br/>
<span class='tline' id='l20' data-llen='406:429'>之上端當第一札之盡處故一札有兩重養田基蹲甲</span><br/>
<span class='tline' id='l21' data-llen='429:452'>而射之穿七札葢一札左右叠之凡四重札有八重而</span><br/>
<span class='tline' id='l22' data-llen='452:459'>鏃穿其七也</span><br/>
<span class='tline' id='l23' data-llen='459:482'>甲片片而為之非若裁衣之易故必先為人身之形容</span><br/>
<span class='tline' id='l24' data-llen='482:505'>而後裁制之為甲甚多其容亦當有大小長短服時以</span><br/>
<span class='tline' id='l25' data-llen='505:531'><a onclick="displayPageImage('KR1d0024', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='531:552'>身合之非先擬一人之身而後制甲為此人服也</span><br/>
<span class='tline' id='l27' data-llen='552:575'>上旅下旅此旅即背旅之膂脊骨也故注謂上旅為要</span><br/>
<span class='tline' id='l28' data-llen='575:598'>以上下旅為要以下疏以札衆多為旅失之甲自要半</span><br/>
<span class='tline' id='l29' data-llen='598:611'>上下相等故權之而重若一</span><br/>
<span class='tline' id='l30' data-llen='611:634'>以其長為之圍文承權其上旅下旅之後必通計上旅</span><br/>
<span class='tline' id='l31' data-llen='634:657'>下旅之長葢甲裳當下蔽脛及跗中人長八尺自肩及</span><br/>
<span class='tline' id='l32' data-llen='657:697'>跗約六尺五六寸<span class='krp-note'>頭約一尺三寸有竒見車人半矩謂/之宣注又足跗至地一二寸其餘有</span></span><br/>
<span class='tline' id='l33' data-llen='697:734'><span class='krp-note'>六尺五/六寸</span>計上旅下旅正合人身之要圍<span class='krp-note'>深衣裳計要半/下七尺二寸者</span></span><br/>
<span class='tline' id='l34' data-llen='734:760'><a onclick="displayPageImage('KR1d0024', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='760:799'><span class='krp-note'>彼禮服欲寛博又有帶束之甲/欲貼身𦂳束故要圍當殺數寸</span>註圍謂札要廣厚者當</span><br/>
<span class='tline' id='l36' data-llen='799:822'>人身之腰也甲皆以札為之故通謂之札而疏謂量一</span><br/>
<span class='tline' id='l37' data-llen='822:838'>札之長又以長之中央為圍失之矣</span><br/>
<span class='tline' id='l38' data-llen='838:861'>此言鑚空欲小下云革堅謂孔小則革不裂也是因惌</span><br/>
<span class='tline' id='l39' data-llen='861:878'>故堅惌亦有線𦂳密而孔窐深之意</span><br/>
<span class='tline' id='l40' data-llen='878:901'>眡其朕欲其直也朕字從目者為目縫則此朕字謂縫</span><br/>
<span class='tline' id='l41' data-llen='901:924'>甲之縫也縫欲正直不可斜枉下言制善兼裁與縫言</span><br/>
<span class='tline' id='l42' data-llen='924:947'>之此與深衣篇負繩及踝以應直可參觀深衣背縫直</span><br/>
<span class='tline' id='l43' data-llen='947:973'><a onclick="displayPageImage('KR1d0024', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='973:995'>中繩此縫甲亦欲如是也櫜之如約亦由裁縫之工</span><br/>
<span class='tline' id='l45' data-llen='995:1018'>注倉頡篇有鞄㼱㼱字從北從穴從瓦㼱乳兗反柔革</span><br/>
<span class='tline' id='l46' data-llen='1018:1021'>也</span><br/>
<span class='tline' id='l47' data-llen='1021:1044'>卷而搏之欲其無迆也搏字當音團搏者卷作一束也</span><br/>
<span class='tline' id='l48' data-llen='1044:1050'>迆邪迆也</span><br/>
<span class='tline' id='l49' data-llen='1050:1073'>眡其著欲其淺也言縫合兩皮相著之處欲淺狹若太</span><br/>
<span class='tline' id='l50' data-llen='1073:1089'>深廣則革為厚邊縫庋起而革不信</span><br/>
<span class='tline' id='l51' data-llen='1089:1112'>凡徑一者不止圍三祖冲之約率徑七圍二十二如鼓</span><br/>
<span class='tline' id='l52' data-llen='1112:1138'><a onclick="displayPageImage('KR1d0024', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1138:1161'>面徑四尺則其圍十二尺五寸七分弱以端廣六寸計</span><br/>
<span class='tline' id='l54' data-llen='1161:1184'>幾有二十一板以中穹六尺六寸三分寸之二計之則</span><br/>
<span class='tline' id='l55' data-llen='1184:1207'>其圍二十一尺九寸六分亦幾有二十一板葢造鼓時</span><br/>
<span class='tline' id='l56' data-llen='1207:1230'>自有伸縮以求密合記不言板數或用二十板而稍加</span><br/>
<span class='tline' id='l57' data-llen='1230:1253'>其六寸與一尺之度或用二十一板而稍減其六寸與</span><br/>
<span class='tline' id='l58' data-llen='1253:1276'>一尺之度皆可也先儒習於徑一圍三之説未知有密</span><br/>
<span class='tline' id='l59' data-llen='1276:1280'>率耳</span><br/>
<span class='tline' id='l60' data-llen='1280:1293'>厚三寸疑其太厚恐有誤字</span><br/>
<span class='tline' id='l61' data-llen='1293:1319'><a onclick="displayPageImage('KR1d0024', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1319:1342'>鼖鼔雖鼓軍事此鼔甚長大非車中所能容疑元帥車</span><br/>
<span class='tline' id='l63' data-llen='1342:1365'>中之鼓不如此鼖鼓依密率算之中圍十六尺七寸六</span><br/>
<span class='tline' id='l64' data-llen='1365:1385'>分鼖鼔倨句磬折者但知磬之折而不止中矩</span><br/>
<span class='tline' id='l65' data-llen='1385:1408'>山以章鄭説未安王氏云爾雅釋山曰上正章畫山者</span><br/>
<span class='tline' id='l66' data-llen='1408:1428'>雖其文之成章而必取其上正之形此説可取</span><br/>
<span class='tline' id='l67' data-llen='1428:1451'>凡畫繢之事後素功先鄭謂白采後布之為其易漬汙</span><br/>
<span class='tline' id='l68' data-llen='1451:1474'>此説與論語繪事後素及記白受采相反豈記文本如</span><br/>
<span class='tline' id='l69' data-llen='1474:1497'>鄭説夫子又别發一義與葢素有本質之素有粉白之</span><br/>
<span class='tline' id='l70' data-llen='1497:1523'><a onclick="displayPageImage('KR1d0024', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1523:1542'>素本質之素在先而粉白之素則宜後加也</span><br/>
<span class='tline' id='l72' data-llen='1542:1565'>大圭長三尺杼上終葵首天子服之終葵椎也注謂為</span><br/>
<span class='tline' id='l73' data-llen='1565:1588'>椎於杼上明無所屈非也大圭通體皆直插於帶恐失</span><br/>
<span class='tline' id='l74' data-llen='1588:1611'>墜故首作椎亦即以此明尊諸侯服荼前詘後直有詘</span><br/>
<span class='tline' id='l75' data-llen='1611:1620'>則不失墜故無椎</span><br/>
<span class='tline' id='l76' data-llen='1620:1643'>大璋亦如之諸侯以聘女當承榖圭七寸天子以聘女</span><br/>
<span class='tline' id='l77' data-llen='1643:1666'>之下天子用圭七寸因聘女謙也諸侯用大璋七寸謂</span><br/>
<span class='tline' id='l78' data-llen='1666:1688'>上公七寸亦謙也侯伯當用五寸子男其用璧琮與</span><br/>
<span class='tline' id='l79' data-llen='1688:1714'><a onclick="displayPageImage('KR1d0024', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1714:1737'>宗祝以前馬當如注説馬即校人之黄駒前馬者先行</span><br/>
<span class='tline' id='l81' data-llen='1737:1760'>灌而後殺駒也林氏謂奉以先馬而行似王所乗之馬</span><br/>
<span class='tline' id='l82' data-llen='1760:1764'>誤矣</span><br/>
<span class='tline' id='l83' data-llen='1764:1787'>案十有二寸節多可疑先鄭謂夫人為天子夫人義勝</span><br/>
<span class='tline' id='l84' data-llen='1787:1810'>後鄭然天子用物乃有十二二王後亦當用九寸九列</span><br/>
<span class='tline' id='l85' data-llen='1810:1833'>耳即不然案十二寸有定亦不當以十二列勞上公記</span><br/>
<span class='tline' id='l86' data-llen='1833:1856'>不言后而言夫人後鄭謂記時同王后於夫人義皆未</span><br/>
<span class='tline' id='l87' data-llen='1856:1872'>安<span class='krp-note'>夫人實是后/不斥言之耳</span></span><br/>
<span class='tline' id='l88' data-llen='1872:1898'><a onclick="displayPageImage('KR1d0024', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1898:1921'>雕人雖闕而姓有漆雕氏記言丹漆雕幾之美司几筵</span><br/>
<span class='tline' id='l90' data-llen='1921:1944'>有雕几彤几漆几葢几漆器雕人作之或謂雕漆玉者</span><br/>
<span class='tline' id='l91' data-llen='1944:1948'>非也</span><br/>
<span class='tline' id='l92' data-llen='1948:1971'>倨句一矩有半注疏得之後人不通算法多不得其解</span><br/>
<span class='tline' id='l93' data-llen='1971:1994'>今詳言之倨猶直也句猶曲也磬須作折旋形然不可</span><br/>
<span class='tline' id='l94' data-llen='1994:2017'>正方如矩而失於太句又不可使兩股間過開而失於</span><br/>
<span class='tline' id='l95' data-llen='2017:2040'>太倨故先度一矩為句一矩為股句股間之弦比正方</span><br/>
<span class='tline' id='l96' data-llen='2040:2063'>之弦稍長得一矩有半以為作磬之法則得倨句之宜</span><br/>
<span class='tline' id='l97' data-llen='2063:2089'><a onclick="displayPageImage('KR1d0024', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2089:2112'>也凡正方形方十者斜弦十四一四有竒此正方矩也</span><br/>
<span class='tline' id='l99' data-llen='2112:2135'>今以一矩有半為弦是為十有五不止十四一四有竒</span><br/>
<span class='tline' id='l100' data-llen='2135:2158'>而兩股稍開也後世作磬不知此率作正方如矩形矣</span><br/>
<span class='tline' id='l101' data-llen='2158:2181'>矢笴有長短三尺其中制假令矢長三尺三分之前一</span><br/>
<span class='tline' id='l102' data-llen='2181:2204'>尺後二尺五分之二在前尺二寸三在後尺八寸七分</span><br/>
<span class='tline' id='l103' data-llen='2204:2227'>之三在前尺三寸弱四在後尺七寸强當其處準平之</span><br/>
<span class='tline' id='l104' data-llen='2227:2246'>以定鏃之重輕前稍短者鏃重稍長者鏃輕</span><br/>
<span class='tline' id='l105' data-llen='2246:2269'>參分其羽以設其刃則雖有疾風亦弗之能憚矣此刃</span><br/>
<span class='tline' id='l106' data-llen='2269:2295'><a onclick="displayPageImage('KR1d0024', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2295:2318'>并鋌言之設刃即設鋌也參分其羽謂笴後設羽之處</span><br/>
<span class='tline' id='l108' data-llen='2318:2341'>得一分羽前至設鋌之處得二分也言羽則比在其中</span><br/>
<span class='tline' id='l109' data-llen='2341:2364'>羽與比六寸有竒羽前至鋌一尺二寸有竒共一尺九</span><br/>
<span class='tline' id='l110' data-llen='2364:2387'>寸於此處設鋌刃則前刃之重鎮與後羽之輕揚可以</span><br/>
<span class='tline' id='l111' data-llen='2387:2410'>相制疾風不能驚憚矣加鋌與刃一尺一寸是三尺也</span><br/>
<span class='tline' id='l112' data-llen='2410:2433'>此刃兼鋌非指鏃端之鋒註誤解參分其羽為二寸則</span><br/>
<span class='tline' id='l113' data-llen='2433:2456'>是三分為刃長非三分其羽以設其刃矣且刃長寸此</span><br/>
<span class='tline' id='l114' data-llen='2456:2479'>及冶氏兩言之謂此處脱二字既未安而刃長二寸鋌</span><br/>
<span class='tline' id='l115' data-llen='2479:2505'><a onclick="displayPageImage('KR1d0024', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2505:2528'>十之又有鋌二十寸之嫌文意尤不協今詳之乃是以</span><br/>
<span class='tline' id='l117' data-llen='2528:2547'>設羽之處為三分之一其餘有三分之二也</span><br/>
<span class='tline' id='l118' data-llen='2547:2570'>髺墾薜暴髺字從先鄭讀為刮義從疏欹邪不正墾為</span><br/>
<span class='tline' id='l119' data-llen='2570:2593'>頓傷薜為破裂後鄭訓精當暴訓墳起不堅致但言墳</span><br/>
<span class='tline' id='l120' data-llen='2593:2616'>起不必言不堅致可也此等皆以字之聲音意想可知</span><br/>
<span class='tline' id='l121' data-llen='2616:2630'>後人泥字之形義訓釋者非也</span><br/>
<span class='tline' id='l122' data-llen='2630:2653'>五蟲本以無羽毛鱗介者為臝而獸皆為毛蟲此以虎</span><br/>
<span class='tline' id='l123' data-llen='2653:2676'>豹之屬别於脂膏者為臝所指各異鄭因此文遂以虎</span><br/>
<span class='tline' id='l124' data-llen='2676:2702'><a onclick="displayPageImage('KR1d0024', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2702:2718'>豹之屬釋大司徒與月令之臝誤矣</span><br/>
<span class='tline' id='l126' data-llen='2718:2741'>凡臝羽蟲皆刻於植虡上曰任重曰任輕曰加任焉假</span><br/>
<span class='tline' id='l127' data-llen='2741:2764'>設言之耳非真以全架任之於其背也説者泥任字謂</span><br/>
<span class='tline' id='l128' data-llen='2764:2787'>凡虡所刻物皆於其下載之繪圖者遂作禽獸負筍虡</span><br/>
<span class='tline' id='l129' data-llen='2787:2810'>之形殊可笑夫以禽鳥而加磬架於其背有悲鳴而死</span><br/>
<span class='tline' id='l130' data-llen='2810:2823'>耳古人制器不當如是之拙</span><br/>
<span class='tline' id='l131' data-llen='2823:2846'>觚為觶豆為斗當如舊説劉氏謂獻一升酬以三升通</span><br/>
<span class='tline' id='l132' data-llen='2846:2869'>計四升四升為豆非也若論獻酬之正禮賔止得一獻</span><br/>
<span class='tline' id='l133' data-llen='2869:2895'><a onclick="displayPageImage('KR1d0024', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2895:2918'>而酬酒不舉何有四升如以主人言之受酢一爵酬賔</span><br/>
<span class='tline' id='l135' data-llen='2918:2941'>一觶得四升矣而又不得為獻或謂始而主獻次而賔</span><br/>
<span class='tline' id='l136' data-llen='2941:2964'>酬三而主酬故稱三酬强解一獻三酬亦未思賔之酬</span><br/>
<span class='tline' id='l137' data-llen='2964:2987'>酒不舉也不知記文本通前後大槩言之謂得一獻三</span><br/>
<span class='tline' id='l138' data-llen='2987:3010'>酬則一斗耳非必謂獻酬正禮也酬酒不舉而後有旅</span><br/>
<span class='tline' id='l139' data-llen='3010:3033'>酬無算爵皆用觶行酬則宜有三酬矣且古之量甚小</span><br/>
<span class='tline' id='l140' data-llen='3033:3056'>古一升當今一合五勺有竒一斗當今一升五合有竒</span><br/>
<span class='tline' id='l141' data-llen='3056:3079'>食肉飲酒如此正是中人之食若四升僅如今之六合</span><br/>
<span class='tline' id='l142' data-llen='3079:3105'><a onclick="displayPageImage('KR1d0024', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3105:3117'>一勺耳中人之食豈止此</span><br/>
<span class='tline' id='l144' data-llen='3117:3140'>張皮侯而棲鵠則春以功注讀春為蠢文義未安從王</span><br/>
<span class='tline' id='l145' data-llen='3140:3152'>氏諸侯春貢士之説可也</span><br/>
<span class='tline' id='l146' data-llen='3152:3175'>此經三侯分明有大射賔射燕射記曰天子諸侯之射</span><br/>
<span class='tline' id='l147' data-llen='3175:3198'>也必先行燕禮是燕亦為射而燕不可謂五采之侯亦</span><br/>
<span class='tline' id='l148' data-llen='3198:3221'>是燕而無賔射祭侯祝辭向亦疑之以侯象諸侯而射</span><br/>
<span class='tline' id='l149' data-llen='3221:3244'>之且明言射侯之意不動諸侯之怒乎後思之不然射</span><br/>
<span class='tline' id='l150' data-llen='3244:3268'>本是武事因而文之以禮樂耳若使諸侯皆屬於王所天</span><br/>
<span class='tline' id='l151' data-llen='3268:3294'><a onclick="displayPageImage('KR1d0024', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3294:3318'>下安寧櫜弓束矢安用射所以用射正為諸侯有不順服</span><br/>
<span class='tline' id='l153' data-llen='3318:3342'>者耳故以大司馬九伐之意寓之於射侯正先王奮武詰</span><br/>
<span class='tline' id='l154' data-llen='3342:3366'>戎之意作射義者未見此記乃謂射中得為諸侯不中則</span><br/>
<span class='tline' id='l155' data-llen='3366:3390'>否其説迂逺後人又欲曲避諸侯之義謂侯字古人本作</span><br/>
<span class='tline' id='l156' data-llen='3390:3413'>□象矢集于布之形然則曷不并其侯之名而易之乎</span><br/>
<span class='tline' id='l157' data-llen='3413:3436'>人衆地阻則勢不便人勞饑罷則力不勝故兵不宜長</span><br/>
<span class='tline' id='l158' data-llen='3436:3441'>注未該</span><br/>
<span class='tline' id='l159' data-llen='3441:3464'>注句兵戈㦸屬刺兵矛屬後人反之非也戈㦸雖可刺</span><br/>
<span class='tline' id='l160' data-llen='3464:3490'><a onclick="displayPageImage('KR1d0024', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3490:3498'>而有胡主於句</span><br/>
<span class='tline' id='l162' data-llen='3498:3521'>横而揺之當是手執其中以揺之疏謂横置膝上以一</span><br/>
<span class='tline' id='l163' data-llen='3521:3532'>手執一頭以揺之未確</span><br/>
<span class='tline' id='l164' data-llen='3532:3555'>水地以縣注云於四角立植而縣以水望其髙下不知</span><br/>
<span class='tline' id='l165' data-llen='3555:3578'>若何而望有謂四面注水於地以審其高下此於經文</span><br/>
<span class='tline' id='l166' data-llen='3578:3601'>水地似協矣又云於四角立四柱以繩懸之以審其邪</span><br/>
<span class='tline' id='l167' data-llen='3601:3624'>正不知何故又必立四柱也今工人作室既成有平水</span><br/>
<span class='tline' id='l168' data-llen='3624:3647'>之法各柱任意量定若干尺畫墨四面依墨用横線線</span><br/>
<span class='tline' id='l169' data-llen='3647:3674'><a onclick="displayPageImage('KR1d0024', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3674:3697'>下以竹承水縣直物於線進退量之如柱平則直物至</span><br/>
<span class='tline' id='l171' data-llen='3697:3720'>水皆均如不均則知柱有高下而更定之意古人四角</span><br/>
<span class='tline' id='l172' data-llen='3720:3737'>立植而縣以水望其高下亦是用此法</span><br/>
<span class='tline' id='l173' data-llen='3737:3760'>此謂測景之地須先平之葢地不平則景有差故下注</span><br/>
<span class='tline' id='l174' data-llen='3760:3783'>云於所平之地中央樹八尺之臬非謂通國城之地皆</span><br/>
<span class='tline' id='l175' data-llen='3783:3806'>須平也疏云欲置國城先當以水平地知地之高下然</span><br/>
<span class='tline' id='l176' data-llen='3806:3827'>後平高就下誤矣國城隨地勢皆可居民何用平</span><br/>
<span class='tline' id='l177' data-llen='3827:3850'>古人樹臬用八尺何也葢測景之臬不可過短過短則</span><br/>
<span class='tline' id='l178' data-llen='3850:3877'><a onclick="displayPageImage('KR1d0024', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3877:3900'>分寸太密而難分過長則取景虛淡而難審八尺與人</span><br/>
<span class='tline' id='l180' data-llen='3900:3923'>齊如是為宜八尺雖無正文而土中之地夏至景尺有</span><br/>
<span class='tline' id='l181' data-llen='3923:3946'>五寸以知用八尺臬也後世郭守敬測景用四丈之表</span><br/>
<span class='tline' id='l182' data-llen='3946:3969'>表上作横梁下用銅皮鑽小竅於小竅中取横梁之景</span><br/>
<span class='tline' id='l183' data-llen='3969:3992'>謂之景符此後人之巧法然四丈表亦不易作也疏引</span><br/>
<span class='tline' id='l184' data-llen='3992:4015'>考靈曜謂從上向下八萬里故以八尺為法此漢人之</span><br/>
<span class='tline' id='l185' data-llen='4015:4028'>妄説天去地豈止八萬里哉</span><br/>
<span class='tline' id='l186' data-llen='4028:4052'>為規者以樹𣙗之處為心而畫墨於地為圓形視朝景</span><br/>
<span class='tline' id='l187' data-llen='4052:4079'><a onclick="displayPageImage('KR1d0024', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4079:4102'>端之當規者識之又視夕景端之當規者識之作一横</span><br/>
<span class='tline' id='l189' data-llen='4102:4125'>線於規心亦作一横線與之平行則東西之位正矣折</span><br/>
<span class='tline' id='l190' data-llen='4125:4148'>半作直線則南北之位正矣後世郭守敬作正方案多</span><br/>
<span class='tline' id='l191' data-llen='4148:4171'>為之規樹短表於案心多為之墨亦倣此意而變通之</span><br/>
<span class='tline' id='l192' data-llen='4171:4194'>日景近二分時朝夕有㣲差當二至時朝夕均方位尤</span><br/>
<span class='tline' id='l193' data-llen='4194:4197'>審</span><br/>
<span class='tline' id='l194' data-llen='4197:4220'>市朝一夫或疑其過狹然云朝者指其外朝當王宫之</span><br/>
<span class='tline' id='l195' data-llen='4220:4243'>中者言之方百歩亦不為狹其兩旁當左祖右社固有</span><br/>
<span class='tline' id='l196' data-llen='4243:4270'><a onclick="displayPageImage('KR1d0024', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4270:4293'>餘地也大約王宫方三百步外朝之兩旁亦當各百步</span><br/>
<span class='tline' id='l198' data-llen='4293:4316'>後市亦然此外為民居世室重屋明堂經文有詳有略</span><br/>
<span class='tline' id='l199' data-llen='4316:4339'>固有互相備之意然鄭謂三者或舉宗廟或舉路寢或</span><br/>
<span class='tline' id='l200' data-llen='4339:4362'>舉明堂互言之以明其同制則未必然周路寢之制略</span><br/>
<span class='tline' id='l201' data-llen='4362:4385'>見顧命有堂有序有夾有房何嘗有五室有兩階有二</span><br/>
<span class='tline' id='l202' data-llen='4385:4408'>垂有側階何嘗有九階葢宗廟路寢宜同制而明堂則</span><br/>
<span class='tline' id='l203' data-llen='4408:4432'>否也明堂者朝諸侯聽朔祀上帝配文王之堂東西南北</span><br/>
<span class='tline' id='l204' data-llen='4432:4455'>有四門堂上中央與四隅有五室東西階之間有中階</span><br/>
<span class='tline' id='l205' data-llen='4455:4482'><a onclick="displayPageImage('KR1d0024', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4482:4505'>而東西北堂皆有兩階為九階皆與寢廟不同也此當</span><br/>
<span class='tline' id='l207' data-llen='4505:4528'>合匠人及月令明堂位并朱子之明堂圖參考之乃知</span><br/>
<span class='tline' id='l208' data-llen='4528:4552'>其制葢月令者明堂聽朔之制也南為明堂北為𤣥堂</span><br/>
<span class='tline' id='l209' data-llen='4552:4575'>東為青陽西為總章雖未知果周制秦制而四面有堂</span><br/>
<span class='tline' id='l210' data-llen='4575:4598'>可知矣四隅雖各有左右个而朱子謂青陽之右个乃</span><br/>
<span class='tline' id='l211' data-llen='4598:4621'>明堂之左个明堂之右个乃總章之左个總章之右个</span><br/>
<span class='tline' id='l212' data-llen='4621:4646'>乃𤣥堂之左个𤣥堂之右个乃青陽之左个隨其時之</span><br/>
<span class='tline' id='l213' data-llen='4646:4669'>方位開門則八个實四个并中央之太廟太室正合此</span><br/>
<span class='tline' id='l214' data-llen='4669:4696'><a onclick="displayPageImage('KR1d0024', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4696:4719'>經之五室矣五室并四堂為九大戴禮所謂二九四七</span><br/>
<span class='tline' id='l216' data-llen='4719:4742'>五三六一八鄭氏以為法龜文朱子所謂古人制事多</span><br/>
<span class='tline' id='l217' data-llen='4742:4765'>用井田遺意者此也大戴又謂有九室十二堂則舛矣</span><br/>
<span class='tline' id='l218' data-llen='4765:4788'>當四方之中者可謂之堂不可謂之室既為九室又安</span><br/>
<span class='tline' id='l219' data-llen='4788:4811'>得復有十二堂乎以此經九筵七筵計之東西九筵以</span><br/>
<span class='tline' id='l220' data-llen='4811:4834'>為廣南北七筵以為脩凡室皆方二筵則南北之堂各</span><br/>
<span class='tline' id='l221' data-llen='4834:4857'>有廣五筵脩二筵半之地東西之堂各有廣三筵脩二</span><br/>
<span class='tline' id='l222' data-llen='4857:4880'>筵之地也而中室之左右猶各有南北二筵東西一筵</span><br/>
<span class='tline' id='l223' data-llen='4880:4907'><a onclick="displayPageImage('KR1d0024', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4907:4930'>半之地葢以為左右房宗祀文王陳籩豆不可無房故</span><br/>
<span class='tline' id='l225' data-llen='4930:4953'>太室旁宜有房而此經略之也大戴謂四户八牖凡三</span><br/>
<span class='tline' id='l226' data-llen='4953:4976'>十六户七十二牖疑未必然四隅之室不必開四户葢</span><br/>
<span class='tline' id='l227' data-llen='4976:4999'>室在堂廉兩邊未必有墻也四門中階之制見明堂位</span><br/>
<span class='tline' id='l228' data-llen='4999:5022'>門有堂室見此經疑惟南門有之又疑南門外有朝大</span><br/>
<span class='tline' id='l229' data-llen='5022:5045'>戴所謂待朝在南宫揖朝出其南門揖朝者王揖見羣</span><br/>
<span class='tline' id='l230' data-llen='5045:5068'>臣之朝葢視朔時先於南門外朝羣臣然後至明堂隨</span><br/>
<span class='tline' id='l231' data-llen='5068:5091'>月居之以布政令布訖即反堂室迫狹羣臣在堂下亦</span><br/>
<span class='tline' id='l232' data-llen='5091:5118'><a onclick="displayPageImage('KR1d0024', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5118:5124'>可無嫌也</span><br/>
<span class='tline' id='l234' data-llen='5124:5147'>井由之制未能畫方如棋局今欲以數言總其大槩亦</span><br/>
<span class='tline' id='l235' data-llen='5147:5170'>各隨其文勢以立言非可按圖而索驥也注於遂人匠</span><br/>
<span class='tline' id='l236' data-llen='5170:5193'>人有異制誠啓後人之疑愚於遂人已言九夫為井以</span><br/>
<span class='tline' id='l237' data-llen='5193:5223'>方言十夫有溝以長言皆通為一法矣<img height='20' width='20' alt='&amp;KR0908' title='KR0908' src='https://raw.githubusercontent.com/kanripo/KR-Gaiji/master/images/KR0908.png'/>遂之水通於</span><br/>
<span class='tline' id='l238' data-llen='5223:5246'>溝溝通於洫洫通於澮澮通於川此遂人匠人所同也</span><br/>
<span class='tline' id='l239' data-llen='5246:5259'>其多少逺近則各因其地勢</span><br/>
<span class='tline' id='l240' data-llen='5259:5282'>梢溝三十里而廣倍後鄭謂不墾地之溝先鄭謂水潄</span><br/>
<span class='tline' id='l241' data-llen='5282:5309'><a onclick="displayPageImage('KR1d0024', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5309:5332'>齧之溝陳氏謂溝末皆非也梢與輪人捎其藪之捎同</span><br/>
<span class='tline' id='l243' data-llen='5332:5355'>除也謂掘地為溝也下流納水多故三十里宜倍於上</span><br/>
<span class='tline' id='l244' data-llen='5355:5368'>流之廣其廣當以漸而増也</span><br/>
<span class='tline' id='l245' data-llen='5368:5391'>大防外閷注謂又薄其上厚其下或謂非更殺其上乃</span><br/>
<span class='tline' id='l246' data-llen='5391:5414'>益厚其下皆與經文不協愚謂大防宜殺其外不殺其</span><br/>
<span class='tline' id='l247' data-llen='5414:5437'>内也外必殺者使下厚而土不傾内不殺者所以當水</span><br/>
<span class='tline' id='l248' data-llen='5437:5453'>之衝也然則兩邊皆殺者非大防也</span><br/>
<span class='tline' id='l249' data-llen='5453:5476'>里為式舊讀里為已非也以一日之功築鑿幾何又以</span><br/>
<span class='tline' id='l250' data-llen='5476:5503'><a onclick="displayPageImage('KR1d0024', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5503:5526'>一里之地計幾何日幾何人力則可依附此而計用幾</span><br/>
<span class='tline' id='l252' data-llen='5526:5532'>何衆力也</span><br/>
<span class='tline' id='l253' data-llen='5532:5555'>庛字先鄭謂耜下岐後鄭謂耒下前曲接耜疑先鄭近</span><br/>
<span class='tline' id='l254' data-llen='5555:5578'>之庛即耜也如耒之下復作一折而後接耜似為贅耒</span><br/>
<span class='tline' id='l255' data-llen='5578:5601'>已六尺加金約一尺通七尺長不啻及肩則舉手高而</span><br/>
<span class='tline' id='l256' data-llen='5601:5624'>不便於用力以庛即金并耒弦内只六尺則便於推而</span><br/>
<span class='tline' id='l257' data-llen='5624:5647'>量步不必脱金亦便於量也匠人言耜廣五寸此言庛</span><br/>
<span class='tline' id='l258' data-llen='5647:5670'>長一尺互相備庛雖作於金工而車人并言之猶之矢</span><br/>
<span class='tline' id='l259' data-llen='5670:5697'><a onclick="displayPageImage('KR1d0024', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5697:5720'>人亦言刃鋌也庛與耜音同字異經與記一字兩形者</span><br/>
<span class='tline' id='l261' data-llen='5720:5724'>多矣</span><br/>
<span class='tline' id='l262' data-llen='5724:5747'>或謂耒之用高舉而入向内而發而人身作抱勢便於</span><br/>
<span class='tline' id='l263' data-llen='5747:5770'>起土非也耜之入土也不必高舉惟用力推之其發土</span><br/>
<span class='tline' id='l264' data-llen='5770:5793'>也句曲者向外非向内也詢之行中州者謂親見耕地</span><br/>
<span class='tline' id='l265' data-llen='5793:5816'>之法以足助手跐耜入土乃接其柄向外挑撥毎一發</span><br/>
<span class='tline' id='l266' data-llen='5816:5835'>則人却行而後也<span class='krp-note'>耦耕用兩/人發土</span></span><br/>
<span class='tline' id='l267' data-llen='5835:5858'>直庛句庛謂作耜有直有句也倨句磬折不甚直亦不</span><br/>
<span class='tline' id='l268' data-llen='5858:5885'><a onclick="displayPageImage('KR1d0024', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5885:5889'>甚句</span><br/>
<span class='tline' id='l270' data-llen='5889:5912'>大車之輪必出於箱外其間又須有空處容輪轉徹廣</span><br/>
<span class='tline' id='l271' data-llen='5912:5935'>安能與鬲長同數後文徹廣六尺當是八尺之誤以徹</span><br/>
<span class='tline' id='l272' data-llen='5935:5958'>廣計置輻宜皆如馬車之法參分其轂長二在外一在</span><br/>
<span class='tline' id='l273' data-llen='5958:5981'>内以此計之大車箱下無轂柏車箱下有轂軸上不必</span><br/>
<span class='tline' id='l274' data-llen='5981:6004'>伏兔即以兩轅庋起此三等之車大約因任有重輕牛</span><br/>
<span class='tline' id='l275' data-llen='6004:6027'>有高下視牛之高下以為輪之崇卑非必因行澤而高</span><br/>
<span class='tline' id='l276' data-llen='6027:6032'>其輪也</span><br/>
<span class='tline' id='l277' data-llen='6032:6059'><a onclick="displayPageImage('KR1d0024', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6059:6077'>綆寸者輪大則輪之向外箄者自當稍寛</span><br/>
<span class='tline' id='l279' data-llen='6077:6100'>牝服言其虛而能負戴物即箱之異名耳作之亦當用</span><br/>
<span class='tline' id='l280' data-llen='6100:6123'>雌雄交筍牝服不言廣略之也牝服惟柏車方大車羊</span><br/>
<span class='tline' id='l281' data-llen='6123:6146'>車皆長方陳氏謂車人之箱方而不廣者未確較即牝</span><br/>
<span class='tline' id='l282' data-llen='6146:6169'>服上之四周木故注以較言之馬車有式為重較此為</span><br/>
<span class='tline' id='l283' data-llen='6169:6192'>平較牛車轅長者牝服之後猶有轅轅尾亦可載物今</span><br/>
<span class='tline' id='l284' data-llen='6192:6215'>車亦如此以上下文可推知其長短大車尾轅四尺羊</span><br/>
<span class='tline' id='l285' data-llen='6215:6238'>車五尺五寸柏車三尺皆以轅長三之一減牝服之半</span><br/>
<span class='tline' id='l286' data-llen='6238:6265'><a onclick="displayPageImage('KR1d0024', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6265:6288'>計之其前轅出牝服之外者大車一丈四尺柏車九尺</span><br/>
<span class='tline' id='l288' data-llen='6288:6311'>羊車八尺五寸牛車即以轅當伏兔鑿其鉤謂轅當軸</span><br/>
<span class='tline' id='l289' data-llen='6311:6334'>處鑿半月形以銜軸軸上亦稍鑿之令其相鉤著不脱</span><br/>
<span class='tline' id='l290' data-llen='6334:6357'>牛在車旁牽者以曲木為軛在轅内則以轅端之横木</span><br/>
<span class='tline' id='l291' data-llen='6357:6380'>為軛故注云鬲轅端厭牛領者鬲即論語之輗彼注轅</span><br/>
<span class='tline' id='l292' data-llen='6380:6403'>端横木縛軛以駕牛非是今之牛車在轅内者無軛可</span><br/>
<span class='tline' id='l293' data-llen='6403:6406'>驗</span><br/>
<span class='tline' id='l294' data-llen='6406:6429'>射深之力在幹亦在筋後言九和之弓角不勝幹幹不</span><br/>
<span class='tline' id='l295' data-llen='6429:6456'><a onclick="displayPageImage('KR1d0024', 'WYG', '007-17a' );" name="007-17a" class="pb">[007-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6456:6479'>勝筋則筋力在角幹之上故篇末云覆之而筋至謂之</span><br/>
<span class='tline' id='l297' data-llen='6479:6483'>深弓</span><br/>
<span class='tline' id='l298' data-llen='6483:6503'>射逺者用埶詳諸埶字是以物形自曲者為埶</span><br/>
<span class='tline' id='l299' data-llen='6503:6529'>居幹謂之若何而居有讀鋸字者亦未安菑栗古語難曉以意</span><br/>
<span class='tline' id='l300' data-llen='6529:6553'>想之木之文理不邪迆也發謂發弓辟戾今人謂之弓翻</span><br/>
<span class='tline' id='l301' data-llen='6553:6576'>老牛之角紾而昔紾似與直對謂辟戾不直也昔似與</span><br/>
<span class='tline' id='l302' data-llen='6576:6599'>澤對謂若陳久之色不鮮潤也昔有久意如昔酒是也</span><br/>
<span class='tline' id='l303' data-llen='6599:6622'>冬析幹當兼伐木言之伐木宜於冬時謂其津液下流</span><br/>
<span class='tline' id='l304' data-llen='6622:6649'><a onclick="displayPageImage('KR1d0024', 'WYG', '007-17b' );" name="007-17b" class="pb">[007-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6649:6672'>體質堅實一立春則津液上行其材濡耎且易生蠧易</span><br/>
<span class='tline' id='l306' data-llen='6672:6695'>者言其易治無濡耎生蠧諸病春液角疑是以火炙角</span><br/>
<span class='tline' id='l307' data-llen='6695:6718'>出其液秋合三材舊謂膠漆絲詳文勢三材謂幹角筋</span><br/>
<span class='tline' id='l308' data-llen='6718:6741'>合者以膠絲合之也漆則在後故下云冰析灂冰析灂</span><br/>
<span class='tline' id='l309' data-llen='6741:6764'>注説可疑大寒中下於檠中復内之似與析灂無涉析</span><br/>
<span class='tline' id='l310' data-llen='6764:6787'>灂難曉下言冰析灂則審環環者漆之圻鄂見輈人先</span><br/>
<span class='tline' id='l311' data-llen='6787:6810'>鄭説似欲於大寒時施漆漆乾而灂文有定也後言合</span><br/>
<span class='tline' id='l312' data-llen='6810:6833'>灂若背手文合灂似對析灂而言疑析灂者分析弓之</span><br/>
<span class='tline' id='l313' data-llen='6833:6860'><a onclick="displayPageImage('KR1d0024', 'WYG', '007-18a' );" name="007-18a" class="pb">[007-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6860:6883'>表裏而漆之又或兼分析諸弓之意有無灂者有灂而</span><br/>
<span class='tline' id='l315' data-llen='6883:6906'>深者有有灂而疏者有惟漆筋而角無灂者皆須分别</span><br/>
<span class='tline' id='l316' data-llen='6906:6911'>用之也</span><br/>
<span class='tline' id='l317' data-llen='6911:6934'>前言筋欲敝之敝謂槌擊欲極熟夏治筋則不煩葢欲</span><br/>
<span class='tline' id='l318' data-llen='6934:6951'>乗暑月蒸溽時治之可不煩勞而敝也</span><br/>
<span class='tline' id='l319' data-llen='6951:6974'>木不能無目而目又不可盡去盡則有缺陷非他物所</span><br/>
<span class='tline' id='l320' data-llen='6974:6997'>能填補故遇目處徐徐斲之令其平正無暴起摩筋之</span><br/>
<span class='tline' id='l321' data-llen='6997:7020'>病而止而其餘目仍欲畱之使無缺陷填補之病也假</span><br/>
<span class='tline' id='l322' data-llen='7020:7047'><a onclick="displayPageImage('KR1d0024', 'WYG', '007-18b' );" name="007-18b" class="pb">[007-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7047:7070'>令以膠填補弓有張弛則陷中之膠恐有變動矣斲目</span><br/>
<span class='tline' id='l324' data-llen='7070:7078'>必茶似有此意</span><br/>
<span class='tline' id='l325' data-llen='7078:7101'>故角三液而幹再液文承斲目不荼而筋幨恒此作之</span><br/>
<span class='tline' id='l326' data-llen='7101:7121'>後意主於幹再液葢欲液之使濡而目易斲也</span><br/>
<span class='tline' id='l327' data-llen='7121:7144'>厚其液而節其帤厚其液即上文幹再液也再液幹已</span><br/>
<span class='tline' id='l328' data-llen='7144:7167'>濡耎矣猶必節其帤不厚不薄乃無太堅太需之病也</span><br/>
<span class='tline' id='l329' data-llen='7167:7190'>斲摯必中摯之言致也又輈人大車之轅摯摯有下之</span><br/>
<span class='tline' id='l330' data-llen='7190:7213'>意近幹近柎處細從柎至簫漸下故謂之摯與中與均</span><br/>
<span class='tline' id='l331' data-llen='7213:7240'><a onclick="displayPageImage('KR1d0024', 'WYG', '007-19a' );" name="007-19a" class="pb">[007-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7240:7250'>皆謂無厚薄不匀也</span><br/>
<span class='tline' id='l333' data-llen='7250:7273'>凡居角長者以次需此需字與上同義謂角之柔耎者</span><br/>
<span class='tline' id='l334' data-llen='7273:7296'>也角長者居淵中長不能達簫則以他角之近末而柔</span><br/>
<span class='tline' id='l335' data-llen='7296:7319'>者續之此句為下張本下恒角而短是當長而短也恒</span><br/>
<span class='tline' id='l336' data-llen='7319:7336'>角而達是當短反長而當耎處反堅也</span><br/>
<span class='tline' id='l337' data-llen='7336:7359'>角須先以長者置於淵中令中堅當畏弓乃有力而放</span><br/>
<span class='tline' id='l338' data-llen='7359:7379'>矢疾今竟角而短則末之柔者當畏而弓弱矣</span><br/>
<span class='tline' id='l339' data-llen='7379:7402'>弓不能以一角達末須以短續長令角末之柔者當弓</span><br/>
<span class='tline' id='l340' data-llen='7402:7429'><a onclick="displayPageImage('KR1d0024', 'WYG', '007-19b' );" name="007-19b" class="pb">[007-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7429:7452'>之末今恒角而達接續之角過長而近末處猶當其堅</span><br/>
<span class='tline' id='l342' data-llen='7452:7475'>則弓亦不利如常縛於䪐中甚言其放矢之不疾也注</span><br/>
<span class='tline' id='l343' data-llen='7475:7491'>乃謂送矢太疾與終紲之喻相反矣</span><br/>
<span class='tline' id='l344' data-llen='7491:7514'>恒角而短與恒角而達二事相因由其淵中之角短故</span><br/>
<span class='tline' id='l345' data-llen='7514:7537'>接續之角不得長短長失所當堅處反柔當柔處反堅</span><br/>
<span class='tline' id='l346' data-llen='7537:7560'>其送矢不疾之病則一故此節與上節詳略互見而下</span><br/>
<span class='tline' id='l347' data-llen='7560:7580'>節再申恒角而達則恒角而短之病亦在其中</span><br/>
<span class='tline' id='l348' data-llen='7580:7603'>以茭解中而變對挺臂中有柎葢一句言簫一句言柎</span><br/>
<span class='tline' id='l349' data-llen='7603:7630'><a onclick="displayPageImage('KR1d0024', 'WYG', '007-20a' );" name="007-20a" class="pb">[007-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7630:7653'>此言弓幹上本有簫以為放矢之疾有柎以為引弓之</span><br/>
<span class='tline' id='l351' data-llen='7653:7669'>剽然而居角不善弓雖勁猶不利也</span><br/>
<span class='tline' id='l352' data-llen='7669:7692'>引筋疑謂纒筋于幹須引之急乃無寛弛之病太甚傷</span><br/>
<span class='tline' id='l353' data-llen='7692:7700'>力則筋恐絶也</span><br/>
<span class='tline' id='l354' data-llen='7700:7723'>下柎之弓節似謂末柎閷三處相連而動未知其所以</span><br/>
<span class='tline' id='l355' data-llen='7723:7730'>然不敢强解</span><br/>
<span class='tline' id='l356' data-llen='7730:7753'>量其力有三均鄭注不誤賈疏失之注言以繩試弓之</span><br/>
<span class='tline' id='l357' data-llen='7753:7776'>法毎加物一石則張一尺本已成之弓先言幹勝一石</span><br/>
<span class='tline' id='l358' data-llen='7776:7803'><a onclick="displayPageImage('KR1d0024', 'WYG', '007-20b' );" name="007-20b" class="pb">[007-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7803:7826'>加角勝二石被筋勝三石此推三均之由謂其由此三</span><br/>
<span class='tline' id='l360' data-llen='7826:7849'>者之力耳非謂弓未成而迭試之也疏謂初空幹時稱</span><br/>
<span class='tline' id='l361' data-llen='7849:7872'>物一石則失之矣被筋必先於加角安能使角先於筋</span><br/>
<span class='tline' id='l362' data-llen='7872:7895'>為天子之弓云云此言尊卑制度如此至用弓時自有</span><br/>
<span class='tline' id='l363' data-llen='7895:7918'>變通下文所言則變通之法也亦猶大射侯道有九十</span><br/>
<span class='tline' id='l364' data-llen='7918:7941'>弓七十弓五十弓以此辨尊卑至射時臣各射其侯而</span><br/>
<span class='tline' id='l365' data-llen='7941:7951'>君則三侯皆可射也</span><br/>
<span class='tline' id='l366' data-llen='7951:7974'>危弓安弓疏説非是下文言弓安矢安而莫能速中且</span><br/>
<span class='tline' id='l367' data-llen='7974:8001'><a onclick="displayPageImage('KR1d0024', 'WYG', '007-21a' );" name="007-21a" class="pb">[007-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8001:8024'>不深是弓弱也乃以强者為安弱者為危何耶當是剽</span><br/>
<span class='tline' id='l369' data-llen='8024:8046'>疾者為危柔緩者為安然則三等之弓皆有危安與</span><br/>
<span class='tline' id='l370' data-llen='8046:8049'>　</span><br/>
<span class='tline' id='l371' data-llen='8049:8052'>　</span><br/>
<span class='tline' id='l372' data-llen='8052:8055'>　</span><br/>
<span class='tline' id='l373' data-llen='8055:8058'>　</span><br/>
<span class='tline' id='l374' data-llen='8058:8061'>　</span><br/>
<span class='tline' id='l375' data-llen='8061:8064'>　</span><br/>
<span class='tline' id='l376' data-llen='8064:8091'><a onclick="displayPageImage('KR1d0024', 'WYG', '007-21b' );" name="007-21b" class="pb">[007-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8091:8094'>　</span><br/>
<span class='tline' id='l378' data-llen='8094:8097'>　</span><br/>
<span class='tline' id='l379' data-llen='8097:8100'>　</span><br/>
<span class='tline' id='l380' data-llen='8100:8103'>　</span><br/>
<span class='tline' id='l381' data-llen='8103:8106'>　</span><br/>
<span class='tline' id='l382' data-llen='8106:8109'>　</span><br/>
<span class='tline' id='l383' data-llen='8109:8112'>　</span><br/>
<span class='tline' id='l384' data-llen='8112:8123'>　周禮疑義舉要巻七</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0062', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　月令明義卷三</span><br/>
<span class='tline' id='l10' data-llen='198:219'>　　　　　　　　　　　　明　黄道周　撰</span><br/>
<span class='tline' id='l11' data-llen='219:228'>　　孟秋章第七</span><br/>
<span class='tline' id='l12' data-llen='228:255'>孟秋之月日在翼昏建星中旦畢中<span class='krp-note'>舊厯不用/改從今左</span></span><br/>
<span class='tline' id='l13' data-llen='255:271'>孟秋之月日在七星昏房中旦昴中</span><br/>
<span class='tline' id='l14' data-llen='271:317'>　<span class='krp-note'>立秋之日日在栁九度昏氏二中旦胃八中栁之上/有文昌三台焉天子所賦湛露誦鳬鷖也於是則昏</span></span><br/>
<span class='tline' id='l15' data-llen='317:363'>　<span class='krp-note'>無星鳥矣張之九度天樞所直其北有牢内平焉天/子所敬慎刑獄也其南十四星曰天廟天子所重秋</span></span><br/>
<span class='tline' id='l16' data-llen='363:389'><a onclick="displayPageImage('KR1d0062', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='389:426'>　<span class='krp-note'>嘗也日在七星則危葢屋出於東方天子/有道則土功不勤化落安寧人無咨怨</span></span><br/>
<span class='tline' id='l18' data-llen='426:449'>其日庚辛其帝少皞其神蓐收其蟲毛其音商律中夷</span><br/>
<span class='tline' id='l19' data-llen='449:467'>則其數九其味辛其臭腥其祀門祭先肝</span><br/>
<span class='tline' id='l20' data-llen='467:513'>　<span class='krp-note'>萬物説言於兄兑更新也少皞金天氏其子該為蓐/收或曰熟而將藏也毛蟲走之象茸者也商數七十</span></span><br/>
<span class='tline' id='l21' data-llen='513:559'>　<span class='krp-note'>二視宫數九九而去一故為之臣夷則者大吕損一/之所生也律長五寸六分其數五十一周語曰夷則</span></span><br/>
<span class='tline' id='l22' data-llen='559:605'>　<span class='krp-note'>所以詠歌九則平民無貳伶州鳩曰武王始克商以/二月癸亥夜陳未畢而雨以夷則之上宫畢之當辰</span></span><br/>
<span class='tline' id='l23' data-llen='605:651'>　<span class='krp-note'>辰在戌上故長夷則上宫命之曰羽夷則上生夾鐘/夾鐘卯也癸亥之明日甲子夘時畢陳日至當辰辰</span></span><br/>
<span class='tline' id='l24' data-llen='651:697'>　<span class='krp-note'>在姑洗辰加於戌去戌用辰寅加於申去申而用寅/故以夾鐘為宫黄鐘為角太蔟為徴姑洗為羽其去</span></span><br/>
<span class='tline' id='l25' data-llen='697:723'><a onclick="displayPageImage('KR1d0062', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='723:769'>　<span class='krp-note'>大吕與夷則者志克商之數故不用商也然則周人/之樂皆無商聲與曰無商聲則何以為樂謂圜丘之</span></span><br/>
<span class='tline' id='l27' data-llen='769:815'>　<span class='krp-note'>長圜鐘方澤之長函鐘清廟之長黄鐘夷則陳而不/考也不考夷則則何謂之旋宫也曰圜鐘為宫黄鐘</span></span><br/>
<span class='tline' id='l28' data-llen='815:861'>　<span class='krp-note'>為角則大吕宜為商函鐘為宫南吕為羽則大吕亦/宜為商黄鐘既以大吕為角則又不得用夷則也過</span></span><br/>
<span class='tline' id='l29' data-llen='861:907'>　<span class='krp-note'>是三樂者則亦通用之矣辛腥者隂金之氣也君子/聞是氣以思禦亂斷制折衝之臣門者隂陽之合也</span></span><br/>
<span class='tline' id='l30' data-llen='907:932'>　<span class='krp-note'>且是時肝衰矣食辛腥不/傷肝藏亦仁人之事也</span></span><br/>
<span class='tline' id='l31' data-llen='932:951'>涼風至白露降寒蟬鳴鷹乃祭鳥用始行戮</span><br/>
<span class='tline' id='l32' data-llen='951:997'>　<span class='krp-note'>白露降蚤矣葢亦可以蚤也周訓曰立秋之日涼風/至又五日白露降又五日寒蟬鳴涼風不至無嚴政</span></span><br/>
<span class='tline' id='l33' data-llen='997:1043'>　<span class='krp-note'>白露不降民多邪病寒蟬不鳴人皆力爭處暑之日/鷹乃祭鳥又五日天地始肅又五日禾乃登鷹不祭</span></span><br/>
<span class='tline' id='l34' data-llen='1043:1069'><a onclick="displayPageImage('KR1d0062', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1069:1096'>　<span class='krp-note'>鳥師旅無功天地不肅君臣/乃懈農不登穀暖氣為災</span></span><br/>
<span class='tline' id='l36' data-llen='1096:1119'>天子居總章左个乗戎輅駕白駱載白旂衣白衣服白</span><br/>
<span class='tline' id='l37' data-llen='1119:1131'>玉食麻與犬其器廉以深</span><br/>
<span class='tline' id='l38' data-llen='1131:1177'>　<span class='krp-note'>總章西堂左个南偏也謂是赤白所㑹法度明章也/夷則之法平以明總章之器廉以深何也法以隂而</span></span><br/>
<span class='tline' id='l39' data-llen='1177:1192'>　<span class='krp-note'>導陽器以陽/而養隂也</span></span><br/>
<span class='tline' id='l40' data-llen='1192:1215'>是月也以立秋先立秋三日太史謁之天子曰某日立</span><br/>
<span class='tline' id='l41' data-llen='1215:1238'>秋盛徳在金天子乃齋立秋之日天子親帥三公九卿</span><br/>
<span class='tline' id='l42' data-llen='1238:1259'>諸侯大夫以迎秋於西郊還反賞軍帥武人於朝</span><br/>
<span class='tline' id='l43' data-llen='1259:1285'><a onclick="displayPageImage('KR1d0062', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1285:1331'>　<span class='krp-note'>古之迎秋者以為日在西陸則昴畢旄䍐昏出於東/方故以是而賞武士布威令然亦可以降矣齋而親</span></span><br/>
<span class='tline' id='l45' data-llen='1331:1377'>　<span class='krp-note'>帥出於酉郊不已過乎曰賔餞何殊仁義之用一也/周末則無寒嵗赧獻之與妥歡猶之靡草也以明武</span></span><br/>
<span class='tline' id='l46' data-llen='1377:1423'>　<span class='krp-note'>則絀於内以明㫁則絀於外乾而坤㢲則其勢墮矣/故兑悦人者也商兑之慶則非悦人者也物之未成</span></span><br/>
<span class='tline' id='l47' data-llen='1423:1469'>　<span class='krp-note'>而厲之則以為暴已壯而穉之則足以為禍故又迎/之迎之敬之至也還賞軍帥則是古者三軍六師之</span></span><br/>
<span class='tline' id='l48' data-llen='1469:1514'>　<span class='krp-note'>治也古之為軍帥者則皆其公卿大夫詩書禮樂之/宗焉而武人之何也謂是僕御而下司右之屬也</span></span><br/>
<span class='tline' id='l49' data-llen='1514:1537'>天子乃命將帥選士厲兵簡練桀俊専任有功以征不</span><br/>
<span class='tline' id='l50' data-llen='1537:1552'>義詰誅暴慢以明好惡順彼逺方</span><br/>
<span class='tline' id='l51' data-llen='1552:1598'>　<span class='krp-note'>命將帥選士厲兵於禮無加焉何也曰是將帥之辜/也公卿大夫不懋其禮樂宏其教化使不義者翹起</span></span><br/>
<span class='tline' id='l52' data-llen='1598:1624'><a onclick="displayPageImage('KR1d0062', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1624:1670'>　<span class='krp-note'>暴慢洊作自卿而下至於牧伯乃凶服致觳請命而/討之則何合樂合吹之有乎謂是長大壯佼者則蒐</span></span><br/>
<span class='tline' id='l54' data-llen='1670:1716'>　<span class='krp-note'>苗獮狩鉦鼓之所命也天子又坐總章而致之先賞/於朝則其罰也繇此矣詩曰順彼長道屈此羣醜則</span></span><br/>
<span class='tline' id='l55' data-llen='1716:1737'>　<span class='krp-note'>猶是頖宫也天子曰/明堂諸侯曰頖宫</span></span><br/>
<span class='tline' id='l56' data-llen='1737:1783'>　<span class='krp-note'>臣按月令迎秋之下遂言選士厲兵迎春之下但言/道民勸農至三月始聘名士禮賢者何也是兵寓於</span></span><br/>
<span class='tline' id='l57' data-llen='1783:1829'>　<span class='krp-note'>農也春修耒耜秋持戈矛井邑丘甸凢在郊圻二百/里之内為田六百四同當一百六十餘萬家以丘甸</span></span><br/>
<span class='tline' id='l58' data-llen='1829:1875'>　<span class='krp-note'>出車之法計之當為五十餘軍天子所用不過六鄉/之衆鄉為一軍七萬五千人未及七分之一也五百</span></span><br/>
<span class='tline' id='l59' data-llen='1875:1921'>　<span class='krp-note'>里之内實賦三百一十六里為提封十萬井定賦六/萬四千井戎馬四千匹兵車千乗以毎乗甲士三人</span></span><br/>
<span class='tline' id='l60' data-llen='1921:1967'>　<span class='krp-note'>卒七十二人計之此七萬五千人不勞出於一封之/外是以天子而用千乗之師十僅取一未煩列國蕃</span></span><br/>
<span class='tline' id='l61' data-llen='1967:1993'><a onclick="displayPageImage('KR1d0062', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1993:2039'>　<span class='krp-note'>衛之也平居簡練其征討張皇又不得十之三四先/王特虞其驕惰呰窳故以蒐苗猶狩作而厲之如列</span></span><br/>
<span class='tline' id='l63' data-llen='2039:2085'>　<span class='krp-note'>國之内有盜賊奸宄非諸侯不庭者又不煩天子六/鄉之衆明矣然則専任有功征不義明好惡順逺方</span></span><br/>
<span class='tline' id='l64' data-llen='2085:2131'>　<span class='krp-note'>何也天子用師不出畿甸之外四方嚮化在萬里之/内用師於五百里之内鄉遂縣都各聯其賦芻稍食</span></span><br/>
<span class='tline' id='l65' data-llen='2131:2177'>　<span class='krp-note'>不勞轉餽故古者有用師之法而無饋餉之法推百/里以知千里推一國以知天下専任桀俊而四夷來</span></span><br/>
<span class='tline' id='l66' data-llen='2177:2204'>　<span class='krp-note'>庭明義去利則逺人賔服故/春秋式序而文質斌美也</span></span><br/>
<span class='tline' id='l67' data-llen='2204:2227'>是月也命有司修法制繕囹圄具桎梏禁止姦慎罪邪</span><br/>
<span class='tline' id='l68' data-llen='2227:2250'>務摶執命理瞻傷察創視折審㫁決獄訟必端平戮有</span><br/>
<span class='tline' id='l69' data-llen='2250:2264'>罪嚴㫁刑天地始肅不可以贏</span><br/>
<span class='tline' id='l70' data-llen='2264:2290'><a onclick="displayPageImage('KR1d0062', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2290:2336'>　<span class='krp-note'>君子行法小人行意觀鷙鳥之擊知其下必有傷膚/創肉折肌及筋者矣端平何也先察其端叩而平之</span></span><br/>
<span class='tline' id='l72' data-llen='2336:2382'>　<span class='krp-note'>葢自是平也贏委也鄭元曰懈也或曰陽道常饒隂/道常乏天地已肅隂不可贏葢盡察之不留其餘易</span></span><br/>
<span class='tline' id='l73' data-llen='2382:2428'>　<span class='krp-note'>曰山上有火旅君子以明慎用刑而不留獄則是不/贏矣先王之先兵而後刑何也兵刑之大者也明刑</span></span><br/>
<span class='tline' id='l74' data-llen='2428:2465'>　<span class='krp-note'>則可以不兵而書曰克詰戎兵勿知庶獄/何也兵者天子之事理者士師之事也</span></span><br/>
<span class='tline' id='l75' data-llen='2465:2488'>是月也農乃登穀天子嘗新先薦寢廟命百官始收斂</span><br/>
<span class='tline' id='l76' data-llen='2488:2509'>完隄防謹壅塞以備水潦修宫室坏垣牆補城郭</span><br/>
<span class='tline' id='l77' data-llen='2509:2555'>　<span class='krp-note'>春令云修利堤防道達壅塞於是完謹之春秋之義/得相起也詩曰我稼既同上入執宫功是十月也則</span></span><br/>
<span class='tline' id='l78' data-llen='2555:2579'>　<span class='krp-note'>不已蚤乎曰氣有早晚/視其農事則亦已備矣</span></span><br/>
<span class='tline' id='l79' data-llen='2579:2605'><a onclick="displayPageImage('KR1d0062', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2605:2628'>是月也毋以封諸侯立大官毋以割地行大使出大幣</span><br/>
<span class='tline' id='l81' data-llen='2628:2674'>　<span class='krp-note'>是否月也易曰天地不交否君子以儉徳辟難不可/榮以祿夫辟難辭禄則是君子之事也天子何辟之</span></span><br/>
<span class='tline' id='l82' data-llen='2674:2720'>　<span class='krp-note'>有天子命禄則天子有道而猶且禁其封立不行大/使不出大幣何也曰是斂藏之義也鷹隼始鷙民有</span></span><br/>
<span class='tline' id='l83' data-llen='2720:2766'>　<span class='krp-note'>厲心上易其爵禄則下玩其功名且是斬刈自樹者/不得已而命之下無以侈上無以喜必有殊割以討</span></span><br/>
<span class='tline' id='l84' data-llen='2766:2812'>　<span class='krp-note'>武功則圭田采地絀無以繼也古之有功者或自軍/佐以至軍帥自下軍以至上軍車服之庸則已過矣</span></span><br/>
<span class='tline' id='l85' data-llen='2812:2858'>　<span class='krp-note'>論定而賞雖不踰時猶之清廟明堂焉告於禘嘗而/後賚之慎重之至也天子以是月封邑出地則必有</span></span><br/>
<span class='tline' id='l86' data-llen='2858:2904'>　<span class='krp-note'>喜事之臣輕任勞逺以投上好而變其典章故君子/歛徳以慮専功之禍小來之義則於是焉取之也鄭</span></span><br/>
<span class='tline' id='l87' data-llen='2904:2944'>　<span class='krp-note'>元曰嘗出田邑而此不封失於古義夫夏七/月周之九月嘗或以畢矣何為其失古義也</span></span><br/>
<span class='tline' id='l88' data-llen='2944:2970'><a onclick="displayPageImage('KR1d0062', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2970:2993'>孟秋行冬令則隂氣大勝介蟲敗穀戎兵乃來行春令</span><br/>
<span class='tline' id='l90' data-llen='2993:3016'>則其國乃旱陽氣復還五穀無實行夏令則國多火災</span><br/>
<span class='tline' id='l91' data-llen='3016:3026'>寒熱不節民多瘧疾</span><br/>
<span class='tline' id='l92' data-llen='3026:3073'>　<span class='krp-note'>行爵出禄盛用禮樂闢闗挺囚升高晀逺則是夏令/也省囹圄去桎梏禁肆掠止訟獄𤼵倉廩出幣帛則</span></span><br/>
<span class='tline' id='l93' data-llen='3073:3114'>　<span class='krp-note'>是春令也天子之令征伐禮樂庶民之令謡歌/訟獄中於其節則隂陽無權是在行之者耳</span></span><br/>
<span class='tline' id='l94' data-llen='3114:3123'>　　仲秋章第八</span><br/>
<span class='tline' id='l95' data-llen='3123:3149'>仲秋之月日在角昏牽牛中旦觜觿中<span class='krp-note'>舊不用/改從左</span></span><br/>
<span class='tline' id='l96' data-llen='3149:3164'>仲秋之月日在翼昏箕中旦參中</span><br/>
<span class='tline' id='l97' data-llen='3164:3190'><a onclick="displayPageImage('KR1d0062', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3190:3236'>　<span class='krp-note'>白露之日日在翼二度則昏尾五度中旦畢十一度/中翼為羽翮主逺客亦天之樂府也中星距極百四</span></span><br/>
<span class='tline' id='l99' data-llen='3236:3282'>　<span class='krp-note'>度北為郎位天子之近臣也日在翼十七則昏東壁/見於東方壁主文章三四度而上是為天筞天子有</span></span><br/>
<span class='tline' id='l100' data-llen='3282:3304'>　<span class='krp-note'>道則貴文士重道術/土功不煩賢人其昌</span></span><br/>
<span class='tline' id='l101' data-llen='3304:3327'>其日庚辛其帝少皞其神蓐收其蟲毛其音商律中南</span><br/>
<span class='tline' id='l102' data-llen='3327:3345'>吕其數九其味辛其臭腥其祀門祭先肝</span><br/>
<span class='tline' id='l103' data-llen='3345:3391'>　<span class='krp-note'>南吕者太蔟損一之所生也律長五寸三分三釐三/毫數四十八周語曰南吕以贊陽秀物或曰隂氣旅</span></span><br/>
<span class='tline' id='l104' data-llen='3391:3437'>　<span class='krp-note'>助夷則任成萬物也其實三吕者皆金也酉為中金/故南之南者離也酉與寅合一百二十天地之中律</span></span><br/>
<span class='tline' id='l105' data-llen='3437:3444'>　<span class='krp-note'>也/</span></span><br/>
<span class='tline' id='l106' data-llen='3444:3470'><a onclick="displayPageImage('KR1d0062', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3470:3485'>盲風至鴻雁來元鳥歸羣鳥養羞</span><br/>
<span class='tline' id='l108' data-llen='3485:3531'>　<span class='krp-note'>盲風疾風也鴻雁來自北來也元鳥歸蟄也養羞畜/食也夏小正曰丹鳥羞白鳥丹鳥謂丹良白鳥謂蚉</span></span><br/>
<span class='tline' id='l109' data-llen='3531:3577'>　<span class='krp-note'>蚋也其謂之鳥者重其養也有翼者為鳥羞也者進/也不盡食也周訓曰白露之日鴻雁來又五日元鳥</span></span><br/>
<span class='tline' id='l110' data-llen='3577:3616'>　<span class='krp-note'>歸又五日羣鳥養羞鴻雁不來逺人背畔元/鳥不歸室家離散羣鳥不養羞羣臣驕慢</span></span><br/>
<span class='tline' id='l111' data-llen='3616:3639'>天子居總章太廟乗戎路駕白駱載白旂衣白衣服白</span><br/>
<span class='tline' id='l112' data-llen='3639:3651'>玉食麻與犬其器廉以深</span><br/>
<span class='tline' id='l113' data-llen='3651:3674'>是月也養衰老授几杖行糜粥飲食乃命司服具飭衣</span><br/>
<span class='tline' id='l114' data-llen='3674:3697'>裳文繡有恒制有大小度有長短衣服有量必循其故</span><br/>
<span class='tline' id='l115' data-llen='3697:3723'><a onclick="displayPageImage('KR1d0062', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3723:3746'>冠帶有常乃命有司申嚴百刑斬殺必當毋或枉撓枉</span><br/>
<span class='tline' id='l117' data-llen='3746:3755'>撓不當反受其殃</span><br/>
<span class='tline' id='l118' data-llen='3755:3801'>　<span class='krp-note'>正義曰是月乃論養老及章物服采之事又及於刑/戮者葢事起於七月此特申明之耳今攷其意章服</span></span><br/>
<span class='tline' id='l119' data-llen='3801:3847'>　<span class='krp-note'>以慶君子刑戮以威小人養老以教孝弟孝弟立而/後慶威行慶威行而君子小人各得其序然後神明</span></span><br/>
<span class='tline' id='l120' data-llen='3847:3893'>　<span class='krp-note'>可得而享也記曰有虞氏養國老於上庠養庶老於/下庠夏后氏養國老於東序養庶老於西序殷人養</span></span><br/>
<span class='tline' id='l121' data-llen='3893:3939'>　<span class='krp-note'>國老於右學養庶老於左學周人養國老於東膠養/庶老於虞庠虞庠在西郊則即西膠也為其祖虞也</span></span><br/>
<span class='tline' id='l122' data-llen='3939:3985'>　<span class='krp-note'>故稱虞庠又曰凢養老有虞氏以燕禮夏后氏以饗/禮殷人以食禮周人修而兼用之今之所存者獨鄉</span></span><br/>
<span class='tline' id='l123' data-llen='3985:4031'>　<span class='krp-note'>飲酒耳養老之禮廢則子弟易其父兄庶姓慢其長/上驕奢洊出而叛亂滋起章服不足以勸刑戮不足</span></span><br/>
<span class='tline' id='l124' data-llen='4031:4057'><a onclick="displayPageImage('KR1d0062', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4057:4103'>　<span class='krp-note'>以威而天下乃亂矣有王者作必重養老之令養老/必自七十而上不服官政春秋吉日畢在庠序王者</span></span><br/>
<span class='tline' id='l126' data-llen='4103:4149'>　<span class='krp-note'>而下親為餽酳孤獨以降始給糜粥八十而上各給/爵帛鄉里貴人不先耆老九十而上日修於官有司</span></span><br/>
<span class='tline' id='l127' data-llen='4149:4195'>　<span class='krp-note'>致問不分庶姓行之信久而後慶威可効也漢文帝/元年詔曰方春和時草木羣生之物皆有以自樂而</span></span><br/>
<span class='tline' id='l128' data-llen='4195:4241'>　<span class='krp-note'>吾百姓鰥寡孤獨窮困之人或阽於死亡而莫之省/憂為民父母將何如其議所以賑貸之又詔曰老者</span></span><br/>
<span class='tline' id='l129' data-llen='4241:4287'>　<span class='krp-note'>非帛不煖非肉不飽今嵗首不時使人存問長老又/無布帛酒肉之賜將何以佐天下子孫孝養其親今</span></span><br/>
<span class='tline' id='l130' data-llen='4287:4333'>　<span class='krp-note'>聞吏稟當受鬻者或以陳粟豈稱養老之意哉其令/縣道年八十以上賜米人月一石肉十斤酒五斗九</span></span><br/>
<span class='tline' id='l131' data-llen='4333:4379'>　<span class='krp-note'>十以上加布帛人一疋絮三斤賜物及當稟鬻者長/吏閲視丞若尉致不滿九十者嗇夫令史致二千石</span></span><br/>
<span class='tline' id='l132' data-llen='4379:4425'>　<span class='krp-note'>遣都吏循行不稱者督之刑者及有罪耐以上不用/此令是當文帝時富庶使然然當平時無事之國嘗</span></span><br/>
<span class='tline' id='l133' data-llen='4425:4451'><a onclick="displayPageImage('KR1d0062', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4451:4497'>　<span class='krp-note'>試行之以漸其餘雖催科不行斬殺不用可也豈必/俟紅朽而後施其糜粥哉孝武元年夏亦有受粥佐</span></span><br/>
<span class='tline' id='l135' data-llen='4497:4513'>　<span class='krp-note'>孝之令皆本/孝文故不錄</span></span><br/>
<span class='tline' id='l136' data-llen='4513:4536'>是月也乃命宰祝循行犧牲視全具案芻豢瞻肥瘠察</span><br/>
<span class='tline' id='l137' data-llen='4536:4559'>物色必比類量大小視長短皆中度五者備當上帝其</span><br/>
<span class='tline' id='l138' data-llen='4559:4562'>饗</span><br/>
<span class='tline' id='l139' data-llen='4562:4608'>　<span class='krp-note'>三月已登其數矣授充人而芻之至此則有度矣五/方所用各有毛物陽事用騂隂事用黝外毁用尨大</span></span><br/>
<span class='tline' id='l140' data-llen='4608:4626'>　<span class='krp-note'>小以體長短以/角宰祝之事也</span></span><br/>
<span class='tline' id='l141' data-llen='4626:4644'>天子乃難以達秋氣以犬嘗麻先薦寢廟</span><br/>
<span class='tline' id='l142' data-llen='4644:4670'><a onclick="displayPageImage('KR1d0062', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='4670:4716'>　<span class='krp-note'>春曰畢之秋曰達之何也春氣動而苦泄秋氣凝而/苦滯也春木始旺至於辰月與土相沴人有渫泄之</span></span><br/>
<span class='tline' id='l144' data-llen='4716:4762'>　<span class='krp-note'>禍故為難以畢之秋金始旺至於酉月湫滀不達人/多病肺故為難以達之先王之愛人也必有見於未</span></span><br/>
<span class='tline' id='l145' data-llen='4762:4808'>　<span class='krp-note'>然者焉非劇也春分而後秋分而前陽氣憤盈萬物/不能自藏以喪其精魄聖人必無以愓之曰是有主</span></span><br/>
<span class='tline' id='l146' data-llen='4808:4854'>　<span class='krp-note'>火者燔灼其間日夕紏䖍則既或治之不可不慎也/故難者聖人之所教慎也且謂如是而後兩社不戒</span></span><br/>
<span class='tline' id='l147' data-llen='4854:4865'>　<span class='krp-note'>土功可/作也</span></span><br/>
<span class='tline' id='l148' data-llen='4865:4888'>是月也可以築城郭建都邑穿竇窖修倉囷乃命有司</span><br/>
<span class='tline' id='l149' data-llen='4888:4911'>趣民收斂務畜菜多積聚乃勸種麥毋或失時其有失</span><br/>
<span class='tline' id='l150' data-llen='4911:4918'>時行罪無疑</span><br/>
<span class='tline' id='l151' data-llen='4918:4944'><a onclick="displayPageImage('KR1d0062', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='4944:4990'>　<span class='krp-note'>明堂禮曰仲秋農隙民畢入於室曰時殺將至毋罹/其灾此託於䕶民者也則不如豳風之情也豳風至</span></span><br/>
<span class='tline' id='l153' data-llen='4990:5036'>　<span class='krp-note'>十月塞向墐户曰入室處是亥月也於是酉月但趣/收斂而已而築城郭建都邑不已蚤乎曰是經始也</span></span><br/>
<span class='tline' id='l154' data-llen='5036:5082'>　<span class='krp-note'>以其時則可矣秋氣已達不犯農神之怒然且畜租/種麥則是以豳風為周令也或曰豳候已晚洛候已</span></span><br/>
<span class='tline' id='l155' data-llen='5082:5128'>　<span class='krp-note'>蚤八月其穫則是未晚也經始之則可矣收斂未畢/而趣築城郭建都邑兩時不得又因而罪之則是聖</span></span><br/>
<span class='tline' id='l156' data-llen='5128:5138'>　<span class='krp-note'>人不/為也</span></span><br/>
<span class='tline' id='l157' data-llen='5138:5161'>是月也日夜分雷始收聲蟄蟲坏户殺氣浸盛陽氣日</span><br/>
<span class='tline' id='l158' data-llen='5161:5167'>衰水始涸</span><br/>
<span class='tline' id='l159' data-llen='5167:5213'>　<span class='krp-note'>鄭云水猶未涸也辰角見而雨畢天根見而水涸古/者孟冬日在心尾氐晨見於東方於是水涸今日在</span></span><br/>
<span class='tline' id='l160' data-llen='5213:5239'><a onclick="displayPageImage('KR1d0062', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5239:5285'>　<span class='krp-note'>翼軫秋潦未收故古今之占候不可膠柱也其名物/躔次分野則固殊義矣蟄蟲振白露下水始涸皆先</span></span><br/>
<span class='tline' id='l162' data-llen='5285:5331'>　<span class='krp-note'>月而言之何也明氣有蚤晚則節或上行節上行則/閏在前月也周訓曰秋分之日雷始收聲又五日蟄</span></span><br/>
<span class='tline' id='l163' data-llen='5331:5371'>　<span class='krp-note'>蟲坏户又五日水始涸雷不收聲諸侯淫佚/蟄蟲不坏户民靡有賴水不始涸甲蟲為害</span></span><br/>
<span class='tline' id='l164' data-llen='5371:5389'>日夜分則同度量平權衡正鈞石角斗甬</span><br/>
<span class='tline' id='l165' data-llen='5389:5435'>　<span class='krp-note'>權量之難齊也亦猶之日夜春秋二分漏刻雖同而/南北極差積盈十數今赤道平分各九十一度三十</span></span><br/>
<span class='tline' id='l166' data-llen='5435:5481'>　<span class='krp-note'>一分而春分前交秋分後交各差二度四十分非聖/人則不能齊也假令權量之間皆九十一銖差二銖</span></span><br/>
<span class='tline' id='l167' data-llen='5481:5527'>　<span class='krp-note'>四十黍九十一升差二升四十勺聖人亦以贏縮寘/之矣天虚地謙人競其間公朝銖錙閭閻鉅萬先王</span></span><br/>
<span class='tline' id='l168' data-llen='5527:5560'>　<span class='krp-note'>於春秋二分致嚴於度量權衡鈞石/斗甬之事所以慮民者深且至矣</span></span><br/>
<span class='tline' id='l169' data-llen='5560:5587'><a onclick="displayPageImage('KR1d0062', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='5587:5610'>是月也易闗市來商旅納貨賄以便民事四方來集逺</span><br/>
<span class='tline' id='l171' data-llen='5610:5627'>鄉皆至則財不匱上無乏用百事乃遂</span><br/>
<span class='tline' id='l172' data-llen='5627:5673'>　<span class='krp-note'>易平也孟子曰闗譏不征市㕓不税則天下之商皆/悦願藏其市矣傳曰來百工則財用足貨賄者小人</span></span><br/>
<span class='tline' id='l173' data-llen='5673:5682'>　<span class='krp-note'>之事/也</span></span><br/>
<span class='tline' id='l174' data-llen='5682:5700'>凢舉大事毋逆大數必順其時慎因其類</span><br/>
<span class='tline' id='l175' data-llen='5700:5746'>　<span class='krp-note'>二氣時也五行類也二五因民布於嵗月六隂六陽/凢十二卦七十二候是為大數是在於易觀之卦也</span></span><br/>
<span class='tline' id='l176' data-llen='5746:5792'>　<span class='krp-note'>易曰風行地上觀先王以省風觀民設教於是有觀/之道八焉養衰老授几杖行糜粥一也飭衣裳文繡</span></span><br/>
<span class='tline' id='l177' data-llen='5792:5838'>　<span class='krp-note'>制度二也申明刑殺必當三也察犧牲物色四也築/城郭穿竇窖收斂積聚五也同平正角六也易闗市</span></span><br/>
<span class='tline' id='l178' data-llen='5838:5865'><a onclick="displayPageImage('KR1d0062', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='5865:5911'>　<span class='krp-note'>來商旅七也難達秋氣神道設教八也先王以是八/者順時因類叶於民心雖舉大事動大衆可也觀曰</span></span><br/>
<span class='tline' id='l180' data-llen='5911:5954'>　<span class='krp-note'>盥而不薦有孚顒若舉大事動大衆未有不時而/孚於民者也故觀與大壯隂陽之數互相反也</span></span><br/>
<span class='tline' id='l181' data-llen='5954:5977'>仲秋行春令則秋雨不降草木生榮國乃有恐行夏令</span><br/>
<span class='tline' id='l182' data-llen='5977:6000'>則其國乃旱蟄蟲不藏五穀復生行冬令則風災數起</span><br/>
<span class='tline' id='l183' data-llen='6000:6010'>收雷先行草木蚤死</span><br/>
<span class='tline' id='l184' data-llen='6010:6019'>　　季秋章第九</span><br/>
<span class='tline' id='l185' data-llen='6019:6045'>季秋之月日在房昏虚中旦栁中<span class='krp-note'>舊厯不用/改從今左</span></span><br/>
<span class='tline' id='l186' data-llen='6045:6062'>季秋之月日在角昏牽牛中旦東井中</span><br/>
<span class='tline' id='l187' data-llen='6062:6089'><a onclick="displayPageImage('KR1d0062', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='6089:6135'>　<span class='krp-note'>寒露之日日在軫十二度昏斗十度中旦井十三度/中軫亦好風於是乃風矣日庳使然非軫之為也凢</span></span><br/>
<span class='tline' id='l189' data-llen='6135:6181'>　<span class='krp-note'>風雨寒暑皆生於日不生於星猶治亂清濁皆生於/君不生於民也角二星南距極九十七度天王帝庭</span></span><br/>
<span class='tline' id='l190' data-llen='6181:6227'>　<span class='krp-note'>也瑶光所直太陽門在焉日在角九度則昏牛二度/中旦井二十七度中與日相對婁六度見於東方婁</span></span><br/>
<span class='tline' id='l191' data-llen='6227:6261'>　<span class='krp-note'>北十一星為天將又西北為𫝊舍/天子有道則將軍不動𫝊舍肅若</span></span><br/>
<span class='tline' id='l192' data-llen='6261:6284'>其日庚辛其帝少皞其神蓐收其蟲毛其音角律中無</span><br/>
<span class='tline' id='l193' data-llen='6284:6302'>射其數九其味辛其臭腥其祀門祭先肝</span><br/>
<span class='tline' id='l194' data-llen='6302:6348'>　<span class='krp-note'>無射夾鍾損一之所生也律長四寸九分五釐五毫/數四十五周語無射所以宣布喆人之令徳示小民</span></span><br/>
<span class='tline' id='l195' data-llen='6348:6394'>　<span class='krp-note'>軌儀白虎通曰射者終也言萬物隨陽而終復隨隂/而起無有終已其實無射者火徳之大究也火生於</span></span><br/>
<span class='tline' id='l196' data-llen='6394:6421'><a onclick="displayPageImage('KR1d0062', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='6421:6467'>　<span class='krp-note'>太蔟盛於蕤賔至無射而究矣聖人以其徳盛也復/繹思之曰是無射也攷其律數則是圖蓍之所終始</span></span><br/>
<span class='tline' id='l198' data-llen='6467:6474'>　<span class='krp-note'>也/</span></span><br/>
<span class='tline' id='l199' data-llen='6474:6496'>鴻雁來賔爵入大水為蛤鞠有黄華豺乃祭獸戮禽</span><br/>
<span class='tline' id='l200' data-llen='6496:6542'>　<span class='krp-note'>來賔遰也遰者留也周訓曰寒露之日鴻雁來賔又/五日雀入大水為蛤又五日菊有黄華鴻雁不賔小</span></span><br/>
<span class='tline' id='l201' data-llen='6542:6588'>　<span class='krp-note'>民不服雀不入大水失時之極菊無黄華土不稼穡/霜降之日豺乃祭獸又五日草木黄落又五日蟄蟲</span></span><br/>
<span class='tline' id='l202' data-llen='6588:6621'>　<span class='krp-note'>咸俯豺不祭獸爪牙不良草木不黄/落是為愆陽蟄蟲不俯民多病尫</span></span><br/>
<span class='tline' id='l203' data-llen='6621:6644'>天子居總章右个乗戎路駕白駱載白旂衣白衣服白</span><br/>
<span class='tline' id='l204' data-llen='6644:6656'>玉食麻與犬其器廉以深</span><br/>
<span class='tline' id='l205' data-llen='6656:6683'><a onclick="displayPageImage('KR1d0062', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='6683:6706'>是月也申嚴號令命百官貴賤無不務内以㑹天地之</span><br/>
<span class='tline' id='l207' data-llen='6706:6713'>藏無有宣出</span><br/>
<span class='tline' id='l208' data-llen='6713:6759'>　<span class='krp-note'>吝嗇者人之恒質貴人之務藏甚於小民小民則無/可宣出者矣而又申教之何也為貴穀也五穀正熟</span></span><br/>
<span class='tline' id='l209' data-llen='6759:6805'>　<span class='krp-note'>民易於貿易陶冶鹽鐡取於麻枲六畜之贏足相往/也而輕用五穀則往遂不反以遂長夏是乃病矣故</span></span><br/>
<span class='tline' id='l210' data-llen='6805:6823'>　<span class='krp-note'>禁之又嚴禁之/是貴穀之令也</span></span><br/>
<span class='tline' id='l211' data-llen='6823:6846'>乃命冡宰農事備收舉五穀之要藏帝籍之收於神倉</span><br/>
<span class='tline' id='l212' data-llen='6846:6852'>祇敬必飭</span><br/>
<span class='tline' id='l213' data-llen='6852:6898'>　<span class='krp-note'>農事備收舉時也舉五穀之要掌㑹也如是則冡宰/司徒相為治也少宰月終舉羣吏之要是其一事耳</span></span><br/>
<span class='tline' id='l214' data-llen='6898:6925'><a onclick="displayPageImage('KR1d0062', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='6925:6971'>　<span class='krp-note'>藏帝籍之收於神倉凢宫伯酒正粢盛之需亦於是/舉焉周禮之屬則未有専舉也謂是帝籍不敢不専</span></span><br/>
<span class='tline' id='l216' data-llen='6971:7017'>　<span class='krp-note'>舉者故曰乃命冡宰冡宰之於月令特取之矣凢月/令之事掌於太史一命太尉一命司空一命冢宰則</span></span><br/>
<span class='tline' id='l217' data-llen='7017:7052'>　<span class='krp-note'>是三公也三代之制兼採焉而冡宰綦/重冡宰飭神倉則天下之倉庾不涸</span></span><br/>
<span class='tline' id='l218' data-llen='7052:7075'>是月也霜始降則百工休乃命有司曰寒氣總至民力</span><br/>
<span class='tline' id='l219' data-llen='7075:7083'>不堪其皆入室</span><br/>
<span class='tline' id='l220' data-llen='7083:7117'>　<span class='krp-note'>勞民也豳風則在十月矣明堂禮在/八月小人終嵗勤勞亦何寧處之有</span></span><br/>
<span class='tline' id='l221' data-llen='7117:7128'>上丁命樂正入學習吹</span><br/>
<span class='tline' id='l222' data-llen='7128:7162'>　<span class='krp-note'>春夏以舞秋冬以吹舞以導其陽吹/以導其隂舞通於征伐吹通於禮樂</span></span><br/>
<span class='tline' id='l223' data-llen='7162:7189'><a onclick="displayPageImage('KR1d0062', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='7189:7205'>是月也大饗帝嘗犧牲告備于天子</span><br/>
<span class='tline' id='l225' data-llen='7205:7251'>　<span class='krp-note'>仲夏大雩祈也是月大饗報也饗非為雩也天子奉/天致事百神不以不旱而輟雩則不以不熟而輟報</span></span><br/>
<span class='tline' id='l226' data-llen='7251:7297'>　<span class='krp-note'>故夏有輟雩而秋無輟饗上帝曰饗饗廟曰嘗月令/四時不言享廟則皆以配帝也春秋四時皆言享廟</span></span><br/>
<span class='tline' id='l227' data-llen='7297:7343'>　<span class='krp-note'>諸侯之事也鄭元曰嘗犧牲告備謂是嘗于羣神猶/夏之雩于百辟也然則大饗之非祫禘何義也祫禘</span></span><br/>
<span class='tline' id='l228' data-llen='7343:7361'>　<span class='krp-note'>嵗義也舉月令/則未舉嵗義也</span></span><br/>
<span class='tline' id='l229' data-llen='7361:7384'>命諸侯制百縣為來嵗受朔日與諸侯所税於民輕重</span><br/>
<span class='tline' id='l230' data-llen='7384:7407'>之法貢職之數以逺近土地所宜為度以給郊廟之事</span><br/>
<span class='tline' id='l231' data-llen='7407:7413'>無有所私</span><br/>
<span class='tline' id='l232' data-llen='7413:7440'><a onclick="displayPageImage('KR1d0062', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='7440:7486'>　<span class='krp-note'>天子畿方千里制百里者百去其山藪城郭為百里/者六十有四為田六十四萬井當五百七十六萬夫</span></span><br/>
<span class='tline' id='l234' data-llen='7486:7532'>　<span class='krp-note'>所耕之地古以三則定地十畝取一家任二人則千/里之内五萬七千六百萬畝可得五千七百六十萬</span></span><br/>
<span class='tline' id='l235' data-llen='7532:7578'>　<span class='krp-note'>畝之入千一百五十二萬夫之任酌其逺近輕重定/賦相其土宜土㑹以為桑柘麻枲葭葦魚臝梓材之</span></span><br/>
<span class='tline' id='l236' data-llen='7578:7624'>　<span class='krp-note'>所從出取其精者以供郊廟經費賞賚之需其餘以/施於公卿大夫士庶人在官者及於百縣之長廩禄</span></span><br/>
<span class='tline' id='l237' data-llen='7624:7670'>　<span class='krp-note'>圭采天子一無所私所慮者百縣諸侯自為肥瘠定/賦不均施禄不平故先三月而定之以較其贏縮恊</span></span><br/>
<span class='tline' id='l238' data-llen='7670:7716'>　<span class='krp-note'>其出入示慶讓也井地既廢疆界不分富屋隠民俱/不可問今不能盡如古但以千里之地再半古人之</span></span><br/>
<span class='tline' id='l239' data-llen='7716:7762'>　<span class='krp-note'>算為田三十二萬井二萬八千八百萬畝二百八十/八萬夫所耕之地二十分用一猶得千四百四十萬</span></span><br/>
<span class='tline' id='l240' data-llen='7762:7808'>　<span class='krp-note'>畝之入一百四十四萬夫之任為治之法先正其畿/内而後以及其諸侯則法制定而怨爭息也從此定</span></span><br/>
<span class='tline' id='l241' data-llen='7808:7835'><a onclick="displayPageImage('KR1d0062', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='7835:7881'>　<span class='krp-note'>制以施於象魏不過三月不為蚤矣是戌月也在易/為剥剥曰上以厚下安宅君子居上有郊廟之祀百</span></span><br/>
<span class='tline' id='l243' data-llen='7881:7927'>　<span class='krp-note'>執事之賦不得不下取於民取於民而不定為之制/則衆共剥下下欺其上牆高基鋭傾覆因之矣剥之</span></span><br/>
<span class='tline' id='l244' data-llen='7927:7968'>　<span class='krp-note'>上爻為宗廟五隂供賦以奉一陽魚貫之序百/辟共闕故下無剥牀之凶中無剥膚之患也</span></span><br/>
<span class='tline' id='l245' data-llen='7968:7991'>是月也天子乃教於田獵以習五戎班馬政令僕及七</span><br/>
<span class='tline' id='l246' data-llen='7991:8014'>騶咸駕載旌旐授車以級整設于屏外司徒搢朴北面</span><br/>
<span class='tline' id='l247' data-llen='8014:8037'>誓之天子乃厲飾執弓挾矢以獵命主祠祭禽于四方</span><br/>
<span class='tline' id='l248' data-llen='8037:8083'>　<span class='krp-note'>僕戎御之屬七騶謂趣馬駕税之官授車以級謂載/旌旐者各以官次也屏天文所謂外屏也周禮大司</span></span><br/>
<span class='tline' id='l249' data-llen='8083:8129'>　<span class='krp-note'>馬中春教振旅以旗致民列如戰陳王執路鼓諸侯/執賁鼔軍將執晉師帥執提旅帥執鼙卒長執鐃兩</span></span><br/>
<span class='tline' id='l250' data-llen='8129:8156'><a onclick="displayPageImage('KR1d0062', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='8156:8202'>　<span class='krp-note'>司馬執鐸公司馬執鐲教坐作進退疾徐疏數之節/遂以蒐田有司表貉誓民誓曰無干車無自後射鼓</span></span><br/>
<span class='tline' id='l252' data-llen='8202:8248'>　<span class='krp-note'>遂圍禁火弊獻禽以祭社中夏教茇舍如振旅之陳/撰車徒讀書契辨號名之用帥以門縣鄙以名家以</span></span><br/>
<span class='tline' id='l253' data-llen='8248:8294'>　<span class='krp-note'>號鄉以州野以邑各象其事以辨軍之夜事遂以苗/田如春蒐之法中秋教治兵如振旅之陳辨其旗物</span></span><br/>
<span class='tline' id='l254' data-llen='8294:8340'>　<span class='krp-note'>王載太常諸侯載旂軍吏載旗師都載旜卿遂載物/郊野載旐百官載旟各書其事與號其他皆如振旅</span></span><br/>
<span class='tline' id='l255' data-llen='8340:8386'>　<span class='krp-note'>遂以獮田如春蒐之法羅弊致禽以祀祊所謂主祀/祭禽者也凢蒐田教以軍節茇舍教以聽聲獮田教</span></span><br/>
<span class='tline' id='l256' data-llen='8386:8432'>　<span class='krp-note'>以辨色因時辨治也中冬大閲虞人萊其野百步為/表凢三表又五十步為表司馬建旗于後表之中羣</span></span><br/>
<span class='tline' id='l257' data-llen='8432:8478'>　<span class='krp-note'>吏以五物率民陳車徒如振旅之陳皆坐聽誓于陳/前斬牲以狥左右曰不用命者斬之乃為坐作擊刺</span></span><br/>
<span class='tline' id='l258' data-llen='8478:8524'>　<span class='krp-note'>之法遂以狩田致禽饁獸入獻禽以享烝其詳在司/馬職中凢春冬有誓夏秋不誓此云司徒搢朴北面</span></span><br/>
<span class='tline' id='l259' data-llen='8524:8551'><a onclick="displayPageImage('KR1d0062', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='8551:8597'>　<span class='krp-note'>誓之與冬狩異義又云載旌旐授車以級與秋狩同/文者月令酌司馬之法於嵗秋一舉以順天道且欲</span></span><br/>
<span class='tline' id='l261' data-llen='8597:8643'>　<span class='krp-note'>畢意於禮樂也宋子罕曰天生五材民並用之誰能/去兵古之聖人雖在平世未嘗忘戰詳觀司馬致民</span></span><br/>
<span class='tline' id='l262' data-llen='8643:8689'>　<span class='krp-note'>致禽辨聲辨色鼓行衛枚命賞命罰於戰勝之數一/一具備如云前後有屯百步有司巡其前後險野人</span></span><br/>
<span class='tline' id='l263' data-llen='8689:8735'>　<span class='krp-note'>為主易野車為主大獸公之小禽私之皆簡切明至/誠繇其道可以不敗故觀於辰月合樂之文爰及季</span></span><br/>
<span class='tline' id='l264' data-llen='8735:8755'>　<span class='krp-note'>秋厲飾之事而古/今治道燦然見矣</span></span><br/>
<span class='tline' id='l265' data-llen='8755:8778'>是月也草木黄落乃伐薪為炭蟄蟲咸俯在内皆墐其</span><br/>
<span class='tline' id='l266' data-llen='8778:8801'>户乃趣獄刑毋留有罪收禄秩之不當供養之不宜者</span><br/>
<span class='tline' id='l267' data-llen='8801:8847'>　<span class='krp-note'>供養之不宜鄭元云如貪嗜熊蹯之屬非常食也或/曰收執也禄秩不當則已濫供養不宜則已侈故皆</span></span><br/>
<span class='tline' id='l268' data-llen='8847:8874'><a onclick="displayPageImage('KR1d0062', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='8874:8914'>　<span class='krp-note'>收去之亦貴揫斂也周禮宫伯膳人饔人各/有宜物或謂收其不宜象於黄落以逮下也</span></span><br/>
<span class='tline' id='l270' data-llen='8914:8929'>是月也天子以犬嘗稻先薦寢廟</span><br/>
<span class='tline' id='l271' data-llen='8929:8959'>季秋行夏令則其國大水冬藏殃敗民多<img height='20' width='20' alt='&amp;KR0864' title='KR0864' src='https://raw.githubusercontent.com/kanripo/KR-Gaiji/master/images/KR0864.png'/>嚏行冬令</span><br/>
<span class='tline' id='l272' data-llen='8959:8982'>則國多盜賊邊竟不寧土地分裂行春令則煖風來至</span><br/>
<span class='tline' id='l273' data-llen='8982:8992'>民氣懈惰師興不居</span><br/>
<span class='tline' id='l274' data-llen='8992:9038'>　<span class='krp-note'>管夷吾曰西方曰辰其時曰秋其氣曰隂隂生金與/甲其徳憂哀靜正嚴順居不敢淫佚其事號令毋使</span></span><br/>
<span class='tline' id='l275' data-llen='9038:9085'>　<span class='krp-note'>民淫暴順旅聚収量民資畜聚賞羣幹聚羣才百物乃/収使民不怠所惡必察所欲必得我信則克此謂辰</span></span><br/>
<span class='tline' id='l276' data-llen='9085:9132'>　<span class='krp-note'>徳辰掌收收為隂秋行春政則榮行夏政則水行冬/政則耗是故秋三月以庚辛日𤼵五政一政曰禁博</span></span><br/>
<span class='tline' id='l277' data-llen='9132:9159'><a onclick="displayPageImage('KR1d0062', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='9159:9205'>　<span class='krp-note'>簺圉小辨鬭譯跽二政曰毋見五兵之刃三政曰慎/旅農趣收聚四政曰補缺塞坼五政曰修牆垣周門</span></span><br/>
<span class='tline' id='l279' data-llen='9205:9221'>　<span class='krp-note'>閭五政苟時/則五穀皆入</span></span><br/>
<span class='tline' id='l280' data-llen='9221:9267'>　<span class='krp-note'>又曰戊子令畢睹庚子金行御天子出令命宗祝選/禽獸之禁五穀之先熟者而薦之祖廟與五祀鬼神</span></span><br/>
<span class='tline' id='l281' data-llen='9267:9313'>　<span class='krp-note'>享其氣焉君子食其味焉然則涼風至白露下天子/出令命左右司馬衍組甲厲兵合什為伍以修于四</span></span><br/>
<span class='tline' id='l282' data-llen='9313:9359'>　<span class='krp-note'>境之内諛然告民有事所以待天地之殺斂也然則/晝炙陽夕下露五地競環五穀隣熟草木茂實嵗農</span></span><br/>
<span class='tline' id='l283' data-llen='9359:9405'>　<span class='krp-note'>豐年大有七十二日而畢睹庚子金行御天子攻山/擊石有兵作戰而敗士死喪執政亦七十二日而畢</span></span><br/>
<span class='tline' id='l284' data-llen='9405:9408'>　</span><br/>
<span class='tline' id='l285' data-llen='9408:9411'>　</span><br/>
<span class='tline' id='l286' data-llen='9411:9438'><a onclick="displayPageImage('KR1d0062', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='9438:9441'>　</span><br/>
<span class='tline' id='l288' data-llen='9441:9444'>　</span><br/>
<span class='tline' id='l289' data-llen='9444:9447'>　</span><br/>
<span class='tline' id='l290' data-llen='9447:9450'>　</span><br/>
<span class='tline' id='l291' data-llen='9450:9453'>　</span><br/>
<span class='tline' id='l292' data-llen='9453:9456'>　</span><br/>
<span class='tline' id='l293' data-llen='9456:9459'>　</span><br/>
<span class='tline' id='l294' data-llen='9459:9468'>　月令明義卷三</span><br/>
</p>
<p><br/>
</p>
  </div>
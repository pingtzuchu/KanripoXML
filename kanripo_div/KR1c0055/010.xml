<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0055', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　詩識名解卷十</span><br/>
<span class='tline' id='l10' data-llen='198:220'>　　　　　　　　　　　　　錢塘　姚炳　撰</span><br/>
<span class='tline' id='l11' data-llen='220:225'>　草部</span><br/>
<span class='tline' id='l12' data-llen='225:230'>　　麻</span><br/>
<span class='tline' id='l13' data-llen='230:258'>麻<span class='krp-note'>王風丘/中篇</span>麻一名枲羅瑞良謂有實者名苴而無實者</span><br/>
<span class='tline' id='l14' data-llen='258:281'>名枲非也枲盖有實無實者之通名其為物衣食兼資</span><br/>
<span class='tline' id='l15' data-llen='281:304'>然衣之用多而食之用少盖古人藝麻本為績計至采</span><br/>
<span class='tline' id='l16' data-llen='304:330'><a onclick="displayPageImage('KR1c0055', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='330:353'>子其餘事耳素問以麻麥稷黍豆為五穀彼所指乃油</span><br/>
<span class='tline' id='l18' data-llen='353:376'>麻非大麻也如月令食麻甞麻甞則有之若三秋專食</span><br/>
<span class='tline' id='l19' data-llen='376:383'>恐無是事耳</span><br/>
<span class='tline' id='l20' data-llen='383:406'>釋草但有麻枲無胡麻名可知胡麻從大宛得來漢武</span><br/>
<span class='tline' id='l21' data-llen='406:430'>以前無此種至廣雅始謂胡麻别名藤𢎞其非詩中所</span><br/>
<span class='tline' id='l22' data-llen='430:453'>有明矣陶隠居以詩黍稷稻粱禾麻菽麥為八穀而引</span><br/>
<span class='tline' id='l23' data-llen='453:471'>董仲書云禾是粟苖麻是胡麻盖其誤也</span><br/>
<span class='tline' id='l24' data-llen='471:499'><span class='krp-note'>齊風南/山篇</span>齊民要術云種麻得良田耕不厭熟從横七通</span><br/>
<span class='tline' id='l25' data-llen='499:525'><a onclick="displayPageImage('KR1c0055', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='525:548'>以上則麻生無葉盖古法如此愚謂衡從乃反覆熟治</span><br/>
<span class='tline' id='l27' data-llen='548:571'>之謂不必定是南北為衡東西為縱也盖麻生於畆必</span><br/>
<span class='tline' id='l28' data-llen='571:594'>熟治其畆而後可蓻取妻之命由於父母必告父母而</span><br/>
<span class='tline' id='l29' data-llen='594:611'>後可取猶四章斧媒之相喻無深意耳</span><br/>
<span class='tline' id='l30' data-llen='611:640'><span class='krp-note'>陳風東門/之枌篇</span>此不績麻而婆娑者即上子仲之子也嚴華</span><br/>
<span class='tline' id='l31' data-llen='640:663'>谷謂如桑中溱洧諸詩亦是述淫者之言以為刺不績</span><br/>
<span class='tline' id='l32' data-llen='663:686'>其麻正是誚責之詞非相樂之詞最為得解若婆娑者</span><br/>
<span class='tline' id='l33' data-llen='686:708'>自知荒績麻之業而情見乎詞則子仲之子不淫矣</span><br/>
<span class='tline' id='l34' data-llen='708:734'><a onclick="displayPageImage('KR1c0055', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='734:757'>箋云鬷總也於是以總行欲男女合行是也若以鬷為</span><br/>
<span class='tline' id='l36' data-llen='757:780'>麻縷之數則上云不績其麻已明棄其所有事矣乃復</span><br/>
<span class='tline' id='l37' data-llen='780:803'>挾持其總而行何哉且婆娑者舞也將挾其麻總而舞</span><br/>
<span class='tline' id='l38' data-llen='803:823'>乎抑至其市棄其麻總而舞乎此又不可通矣</span><br/>
<span class='tline' id='l39' data-llen='823:846'>説文訓鬷為釜屬按舊説烈祖鬷假無言即雍人陳鼎</span><br/>
<span class='tline' id='l40' data-llen='846:869'>事凡祭必先雍人陳鼎以為烹牲體之用自鼎初至時</span><br/>
<span class='tline' id='l41' data-llen='869:892'>即能秉其肅敬靡有譁爭是亦以鬷為釜也愚疑此時</span><br/>
<span class='tline' id='l42' data-llen='892:915'>男女棄其舊業作旬日之遊各持㸑具以往不顧家室</span><br/>
<span class='tline' id='l43' data-llen='915:941'><a onclick="displayPageImage('KR1c0055', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='941:953'>以是見其荒淫之甚亦通</span><br/>
<span class='tline' id='l45' data-llen='953:982'><span class='krp-note'>陳風東門/之池篇</span>池喻姬漚麻喻晤歌取兩可為興耳若謂柔</span><br/>
<span class='tline' id='l46' data-llen='982:1005'>麻績緝為衣喻柔順君子以成其德則鑿矣至何元子</span><br/>
<span class='tline' id='l47' data-llen='1005:1028'>以為古人貴麻與絲並言詩以麻比靈公而紵與菅則</span><br/>
<span class='tline' id='l48' data-llen='1028:1039'>孔儀二人之況尤鑿甚</span><br/>
<span class='tline' id='l49' data-llen='1039:1067'><span class='krp-note'>曹風蜉/蝣篇</span>古吉凶皆用麻惟以升數為别上言楚楚采采</span><br/>
<span class='tline' id='l50' data-llen='1067:1090'>此自當為吉服鄭氏以為深衣諸侯之夕服是也麻本</span><br/>
<span class='tline' id='l51' data-llen='1090:1113'>是白不必待鍛濯灰治傳云如雪言鮮潔不取白義甚</span><br/>
<span class='tline' id='l52' data-llen='1113:1139'><a onclick="displayPageImage('KR1c0055', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1139:1142'>當</span><br/>
<span class='tline' id='l54' data-llen='1142:1165'>蜉蝣㣲物而盛羽翼昭公小國而侈服飾此引喻本意</span><br/>
<span class='tline' id='l55' data-llen='1165:1188'>非有取於朝生暮死也何元子以為服深衣則薄暮之</span><br/>
<span class='tline' id='l56' data-llen='1188:1202'>時蜉蝣之生亦不乆其説甚稚</span><br/>
<span class='tline' id='l57' data-llen='1202:1230'><span class='krp-note'>豳風七/月篇</span>正義以績染對言最為得解盖絲畢而麻績畢</span><br/>
<span class='tline' id='l58' data-llen='1230:1253'>而染遞言其勞如此也周官染人秋染夏舊謂於時天</span><br/>
<span class='tline' id='l59' data-llen='1253:1274'>朗氣清五色皆可染詩繫之八月之下以此故與</span><br/>
<span class='tline' id='l60' data-llen='1274:1297'>正義云禾是大名稻秫蓏粱之輩皆云為禾若麻與菽</span><br/>
<span class='tline' id='l61' data-llen='1297:1323'><a onclick="displayPageImage('KR1c0055', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1323:1346'>麥則無禾稱故於麻麥之上更言禾字以總諸禾也此</span><br/>
<span class='tline' id='l63' data-llen='1346:1369'>説是若左傳夏率師取温之麥秋又取成周之禾則麥</span><br/>
<span class='tline' id='l64' data-llen='1369:1381'>已無禾名麻更不必言矣</span><br/>
<span class='tline' id='l65' data-llen='1381:1409'>苴<span class='krp-note'>豳風七/月篇</span>麻子名苴亦名蕡一作□説文又謂之萉或</span><br/>
<span class='tline' id='l66' data-llen='1409:1420'>以蕡為牡麻之華非也</span><br/>
<span class='tline' id='l67' data-llen='1420:1442'>傳訓叔為拾寫官記云收也叔之為收雙聲之轉也</span><br/>
<span class='tline' id='l68' data-llen='1442:1471'>紵<span class='krp-note'>陳風東門/之池篇</span>説文謂檾屬細者為絟粗者為紵陸璣云</span><br/>
<span class='tline' id='l69' data-llen='1471:1494'>紵亦麻也科生數十莖宿根在地中至春自生不嵗種</span><br/>
<span class='tline' id='l70' data-llen='1494:1520'><a onclick="displayPageImage('KR1c0055', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1520:1543'>今南越紵布皆用此麻愚按紵同苧説文苧草為繩即</span><br/>
<span class='tline' id='l72' data-llen='1543:1560'>此今俗呼為苧麻盖亦麻屬之别種也</span><br/>
<span class='tline' id='l73' data-llen='1560:1586'><span class='krp-note'>附/</span>説文檾引詩衣錦檾衣或作䔛又作苘又云褧檾也</span><br/>
<span class='tline' id='l74' data-llen='1586:1609'>古作顈字書苘或作莔凡六字為一物今按褧通□為</span><br/>
<span class='tline' id='l75' data-llen='1609:1632'>禪此本鄭氏今皆從之又何元子引親迎之禮壻御婦</span><br/>
<span class='tline' id='l76' data-llen='1632:1655'>車授綏姆為加景衣乃驅景衣即褧衣也而説文同作</span><br/>
<span class='tline' id='l77' data-llen='1655:1678'>檾字似覺不倫且其詞云衣錦褧衣是謂著錦與麻之</span><br/>
<span class='tline' id='l78' data-llen='1678:1701'>衣語尤有礙更不似中庸尚絅之説猶可通也因麻屬</span><br/>
<span class='tline' id='l79' data-llen='1701:1727'><a onclick="displayPageImage('KR1c0055', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1727:1734'>并附論於此</span><br/>
<span class='tline' id='l81' data-llen='1734:1739'>　　舜</span><br/>
<span class='tline' id='l82' data-llen='1739:1768'>舜<span class='krp-note'>鄭風有女/同車篇</span>釋草無舜名陸璣以木槿當之故謂一名</span><br/>
<span class='tline' id='l83' data-llen='1768:1791'>櫬一名椵今從其説别有王蒸朝菌日及諸名今南方</span><br/>
<span class='tline' id='l84' data-llen='1791:1814'>用以植籬名籓籬草亦謂之洽容又謂之愛老而楊用</span><br/>
<span class='tline' id='l85' data-llen='1814:1837'>修謂重臺者永昌號花上花未知即其物否樊光謂花</span><br/>
<span class='tline' id='l86' data-llen='1837:1853'>朝生暮落與草同氣故在草中存之</span><br/>
<span class='tline' id='l87' data-llen='1853:1876'>説文謂䑞草秦謂之葍楚謂之蔓此别是一草非詩之</span><br/>
<span class='tline' id='l88' data-llen='1876:1902'><a onclick="displayPageImage('KR1c0055', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1902:1925'>舜華也而釋艸所謂葍蔓茅者又無䑞名字書或譌作</span><br/>
<span class='tline' id='l90' data-llen='1925:1934'>蕣又誤同□並謬</span><br/>
<span class='tline' id='l91' data-llen='1934:1957'>舜華但比顔色無朝生暮隕之刺陸農師謂舜取瞬義</span><br/>
<span class='tline' id='l92' data-llen='1957:1980'>言其不可與久鑿矣羅瑞良謂舜華枝葉相當有同車</span><br/>
<span class='tline' id='l93' data-llen='1980:2003'>之象且太子忽當有功於齊之時而不取則若日及之</span><br/>
<span class='tline' id='l94' data-llen='2003:2026'>不可待又鑿之甚者也或謂舜並蒂之華彼以諸侯娶</span><br/>
<span class='tline' id='l95' data-llen='2026:2049'>諸侯之女取華色相稱亦是强解且舜華豈必盡並蒂</span><br/>
<span class='tline' id='l96' data-llen='2049:2053'>者耶</span><br/>
<span class='tline' id='l97' data-llen='2053:2079'><a onclick="displayPageImage('KR1c0055', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2079:2102'>舊解有女彼美皆指齊女言嚴華谷分同車為忽所取</span><br/>
<span class='tline' id='l99' data-llen='2102:2125'>者孟姜為忽所不取者於義亦似然愚謂上云有女者</span><br/>
<span class='tline' id='l100' data-llen='2125:2148'>虚想其容貌也下云彼美者實稱其氏族也通首皆愛</span><br/>
<span class='tline' id='l101' data-llen='2148:2165'>慕稱羡之詞更無刺意仍從舊説為允</span><br/>
<span class='tline' id='l102' data-llen='2165:2170'>　　荷</span><br/>
<span class='tline' id='l103' data-llen='2170:2199'>荷<span class='krp-note'>鄭風山有/扶蘓篇</span>按釋草文荷為莖葉華實根的之總名芙</span><br/>
<span class='tline' id='l104' data-llen='2199:2222'>蕖其别名也更有水芝澤芝水花諸稱郭璞專謂江東</span><br/>
<span class='tline' id='l105' data-llen='2222:2244'>呼荷北方人便以藕為荷蜀人以藕為茄或用其母</span><br/>
<span class='tline' id='l106' data-llen='2244:2270'><a onclick="displayPageImage('KR1c0055', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2270:2293'>為華名或用根子為母葉號此皆名相錯習俗傳誤然</span><br/>
<span class='tline' id='l108' data-llen='2293:2316'>耳但荷之為荷名義無考陸農師本字説取不知為問</span><br/>
<span class='tline' id='l109' data-llen='2316:2339'>謂備加連遐宻之衆義則可以何物可以為夫可以為</span><br/>
<span class='tline' id='l110' data-llen='2339:2351'>渠故曰荷芙蕖皆不成語</span><br/>
<span class='tline' id='l111' data-llen='2351:2374'>傳主髙下大小得宜為説箋主美惡上下失所為説今</span><br/>
<span class='tline' id='l112' data-llen='2374:2397'>以詞㫖按之荷固名華扶蘓亦非小木則以兩有為興</span><br/>
<span class='tline' id='l113' data-llen='2397:2402'>者近是</span><br/>
<span class='tline' id='l114' data-llen='2402:2430'><span class='krp-note'>陳風澤/陂篇</span>鄭氏解此詩謂芙渠之莖曰荷彼意以二章蕳</span><br/>
<span class='tline' id='l115' data-llen='2430:2456'><a onclick="displayPageImage('KR1c0055', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2456:2479'>為蓮言其實三章菡蓞言其華因以荷為莖分三義曲</span><br/>
<span class='tline' id='l117' data-llen='2479:2502'>就其説耳樊光注爾雅引詩有蒲與茄亦本鄭氏改文</span><br/>
<span class='tline' id='l118' data-llen='2502:2513'>舊本未聞有作茄者也</span><br/>
<span class='tline' id='l119' data-llen='2513:2536'>此亦以所有興所有并不必云取華之美以喻女色也</span><br/>
<span class='tline' id='l120' data-llen='2536:2559'>舊謂女之形體佼大如荷或又云荷善傾倚言其質之</span><br/>
<span class='tline' id='l121' data-llen='2559:2565'>柔皆鑿説</span><br/>
<span class='tline' id='l122' data-llen='2565:2593'>菡蓞<span class='krp-note'>陳風澤/陂篇</span>菡蓞乃荷花之蕋説文謂未發為菡蓞已</span><br/>
<span class='tline' id='l123' data-llen='2593:2616'>發為芙蓉是也或云通謂草木華未發者陳風菡蓞非</span><br/>
<span class='tline' id='l124' data-llen='2616:2642'><a onclick="displayPageImage('KR1c0055', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2642:2665'>荷乃蒲之初生此大謬語釋草文其華菡蓞明專謂荷</span><br/>
<span class='tline' id='l126' data-llen='2665:2688'>其餘有隨文通用者如陸璣白雲賦紅蕋發而菡蓞杜</span><br/>
<span class='tline' id='l127' data-llen='2688:2711'>甫享太廟賦雲菡蓞以張盖張説華山銘菡蓞森爽要</span><br/>
<span class='tline' id='l128' data-llen='2711:2719'>是借義形容耳</span><br/>
<span class='tline' id='l129' data-llen='2719:2725'>　　茹藘</span><br/>
<span class='tline' id='l130' data-llen='2725:2754'>茹藘<span class='krp-note'>鄭風東門/之墠篇</span>茹藘葉似棘頭尖下濶莖葉俱澁四五</span><br/>
<span class='tline' id='l131' data-llen='2754:2777'>葉對生節間蔓延草木上根紫赤色釋草謂之茅蒐陸</span><br/>
<span class='tline' id='l132' data-llen='2777:2800'>璣云一名地血齊人謂之蒨徐州人謂之牛蔓是也以</span><br/>
<span class='tline' id='l133' data-llen='2800:2826'><a onclick="displayPageImage('KR1c0055', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2826:2849'>其能染絳色類血如地之血故名説文乃謂人血所生</span><br/>
<span class='tline' id='l135' data-llen='2849:2872'>舊因以為蒐從草從鬼以此亦誕甚矣漢書千石巵茜</span><br/>
<span class='tline' id='l136' data-llen='2872:2895'>彼自有滋種故陸璣謂今圃人作畦種蒔之安得盡因</span><br/>
<span class='tline' id='l137' data-llen='2895:2918'>人血耶陸農師又云茜草所産處東少西多故文西草</span><br/>
<span class='tline' id='l138' data-llen='2918:2926'>為茜並鑿説也</span><br/>
<span class='tline' id='l139' data-llen='2926:2949'>東門外有墠墠邊有坂茅蒐生焉而繼之云其室則邇</span><br/>
<span class='tline' id='l140' data-llen='2949:2972'>明是所居在阪之上故以茹藘為表而心識之也鄭氏</span><br/>
<span class='tline' id='l141' data-llen='2972:2995'>乃謂茹藘為難又易越而出則非解矣觀室邇人逺子</span><br/>
<span class='tline' id='l142' data-llen='2995:3021'><a onclick="displayPageImage('KR1c0055', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3021:3044'>不我即二語有想慕不得近意與漢廣游女相似不當</span><br/>
<span class='tline' id='l144' data-llen='3044:3067'>以奔為説劉公瑾云自昔説鄭詩者惟以東門之墠與</span><br/>
<span class='tline' id='l145' data-llen='3067:3079'>溱洧為淫詩吾猶未敢信</span><br/>
<span class='tline' id='l146' data-llen='3079:3102'>羅瑞良謂茹藘女所以染今方在門則衣服未備盖因</span><br/>
<span class='tline' id='l147' data-llen='3102:3125'>後章縞衣茹藘之語設想耳要於此詩絶不相䝉也易</span><br/>
<span class='tline' id='l148' data-llen='3125:3147'>林引詩作茹廬説家或解為菜廬不作草名并存考</span><br/>
<span class='tline' id='l149' data-llen='3147:3176'><span class='krp-note'>鄭風出其/東門篇</span>此與縞衣皆為女服傳分男女非是鄭氏謂</span><br/>
<span class='tline' id='l150' data-llen='3176:3199'>即所以染巾者亦泥上既云綦此又為絳貧家婦未必</span><br/>
<span class='tline' id='l151' data-llen='3199:3225'><a onclick="displayPageImage('KR1c0055', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3225:3241'>具備如此當時薄繒之衣染赤色耳</span><br/>
<span class='tline' id='l153' data-llen='3241:3264'>陸農師因傳以如荼之白為喪服故謂縞衣言服而非</span><br/>
<span class='tline' id='l154' data-llen='3264:3287'>麻茹藘言色而非素明得吉服以相保不知荼自取繁</span><br/>
<span class='tline' id='l155' data-llen='3287:3310'>衆意與如雲例言非喪服之説也紅紫婦人女子之常</span><br/>
<span class='tline' id='l156' data-llen='3310:3319'>服豈必專取吉哉</span><br/>
<span class='tline' id='l157' data-llen='3319:3342'>此詩疑即東門之墠之男子思得其女而作者以其雖</span><br/>
<span class='tline' id='l158' data-llen='3342:3365'>不我即而我必欲求故謂如雲如荼皆不足欲而惟思</span><br/>
<span class='tline' id='l159' data-llen='3365:3388'>得此女以為娛樂耳又其詩曰東門曰茹藘詞㫖適合</span><br/>
<span class='tline' id='l160' data-llen='3388:3414'><a onclick="displayPageImage('KR1c0055', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3414:3420'>并論於此</span><br/>
<span class='tline' id='l162' data-llen='3420:3425'>　　蕳</span><br/>
<span class='tline' id='l163' data-llen='3425:3453'>蕳<span class='krp-note'>鄭風溱/洧篇</span>蕳之為蘭俗名省頭草亦名木香羅瑞良謂</span><br/>
<span class='tline' id='l164' data-llen='3453:3476'>即都梁香荆州記都梁縣山下所生蘭草因山為號是</span><br/>
<span class='tline' id='l165' data-llen='3476:3499'>也夏小正五月畜蘭為沐浴禮内則婦或賜之茝蘭皆</span><br/>
<span class='tline' id='l166' data-llen='3499:3522'>指此非澤蘭也澤蘭祗可入藥餘無所用陸璣以為似</span><br/>
<span class='tline' id='l167' data-llen='3522:3545'>澤蘭廣而長節節中赤髙四五尺正是其物而吕東萊</span><br/>
<span class='tline' id='l168' data-llen='3545:3568'>獨謂即今山蘭且云陸璣指為他物盖泥毛公香草之</span><br/>
<span class='tline' id='l169' data-llen='3568:3595'><a onclick="displayPageImage('KR1c0055', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3595:3618'>言必欲求香於柯葉置其花而不論耳愚按今山蘭乃</span><br/>
<span class='tline' id='l171' data-llen='3618:3641'>家語所稱芝蘭生林谷不産水澤詩以溱洧所有為言</span><br/>
<span class='tline' id='l172' data-llen='3641:3664'>明是水香非林谷産觀陳風澤陂蒲蕳並詠可見楚詞</span><br/>
<span class='tline' id='l173' data-llen='3664:3687'>惟蘭蕙之蘭以芝蘭言餘椒蘭亦是蘭草故與掲車江</span><br/>
<span class='tline' id='l174' data-llen='3687:3706'>離並列要之惟蘭草有蕳名芝蘭無蕳名也</span><br/>
<span class='tline' id='l175' data-llen='3706:3729'>韓詩外傳註以蕳為蓮謂即華苹俗呼並頭蓮者又或</span><br/>
<span class='tline' id='l176' data-llen='3729:3751'>通作菅王氏詩考異字異義皆易為菅此康成一輩</span><br/>
<span class='tline' id='l177' data-llen='3751:3774'>祓除事見漢書禮儀志盖古俗有之然周禮女巫亦未</span><br/>
<span class='tline' id='l178' data-llen='3774:3801'><a onclick="displayPageImage('KR1c0055', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3801:3824'>甞明言以何物釁浴禮内則男女皆佩容臭亦不必定</span><br/>
<span class='tline' id='l180' data-llen='3824:3847'>為釁浴用也鄭氏謂今三月上已水上之類以香藥薫</span><br/>
<span class='tline' id='l181' data-llen='3847:3870'>草沐浴其用蕳可知所謂想當然耳非有實證愚意此</span><br/>
<span class='tline' id='l182' data-llen='3870:3893'>苐為尋春行遊採花樂事所謂國香媚人托此結歡者</span><br/>
<span class='tline' id='l183' data-llen='3893:3909'>不然則勺藥之贈亦將用以釁浴乎</span><br/>
<span class='tline' id='l184' data-llen='3909:3932'>通論云秉者身秉之不必定是手執也且手中既秉蘭</span><br/>
<span class='tline' id='l185' data-llen='3932:3955'>又秉勺以贈亦稠叠不合矣愚按左傳稱服媚楚詞言</span><br/>
<span class='tline' id='l186' data-llen='3955:3977'>紉佩正此詩秉字之義其不以手而以身槩可知耳</span><br/>
<span class='tline' id='l187' data-llen='3977:4004'><a onclick="displayPageImage('KR1c0055', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4004:4032'><span class='krp-note'>陳風澤/陂篇</span>鄭氏謂此詩之蕳當作蓮以上下皆言蒲荷則</span><br/>
<span class='tline' id='l189' data-llen='4032:4055'>此章不宜别據他草不知文以錯綜為妙變荷言蕳此</span><br/>
<span class='tline' id='l190' data-llen='4055:4078'>正按目思生衝口句就必易三章為一草如泥木偶全</span><br/>
<span class='tline' id='l191' data-llen='4078:4101'>無靈趣詩境索然矣正義不悟蕳為水香乃謂陸草非</span><br/>
<span class='tline' id='l192' data-llen='4101:4116'>澤中物故宜鄭氏易之則亦誤也</span><br/>
<span class='tline' id='l193' data-llen='4116:4122'>　　勺藥</span><br/>
<span class='tline' id='l194' data-llen='4122:4150'>勺藥<span class='krp-note'>鄭風溱/洧篇</span>此即今藥草勺藥無二種陸璣孔頴逹皆</span><br/>
<span class='tline' id='l195' data-llen='4150:4173'>泥傳香草之説以為藥草無香氣未審今何草則羅瑞</span><br/>
<span class='tline' id='l196' data-llen='4173:4200'><a onclick="displayPageImage('KR1c0055', 'WYG', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4200:4223'>良所謂醫方但用其根而不識其華者也廣雅一名攣</span><br/>
<span class='tline' id='l198' data-llen='4223:4246'>夷本草一名白木一名餘容一名犂食一名解倉一名</span><br/>
<span class='tline' id='l199' data-llen='4246:4269'>鋋一名黒牽一名没骨花春生紅芽作叢莖上三枝五</span><br/>
<span class='tline' id='l200' data-llen='4269:4292'>葉髙一二尺夏開花有紅白紫數種秋時採根根亦有</span><br/>
<span class='tline' id='l201' data-llen='4292:4315'>赤白二色但其華不甚載文字故傳惟以香草釋之而</span><br/>
<span class='tline' id='l202' data-llen='4315:4328'>先儒欲於柯葉間求香過矣</span><br/>
<span class='tline' id='l203' data-llen='4328:4352'>通論云勺藥即今牡丹古惟名勺藥自唐𤣥宗始得木</span><br/>
<span class='tline' id='l204' data-llen='4352:4375'>勺藥於宫中因呼牡丹又名以藥者其根古藥中用此</span><br/>
<span class='tline' id='l205' data-llen='4375:4402'><a onclick="displayPageImage('KR1c0055', 'WYG', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4402:4425'>甚廣故獨擅藥名即所謂白勺也漢人醫方有白勺無</span><br/>
<span class='tline' id='l207' data-llen='4425:4448'>牡丹皮其丹皮亦後醫方始見之又鄭即今河南地今</span><br/>
<span class='tline' id='l208' data-llen='4448:4471'>河南牡丹甚多盖古時已然故詩人咏及焉愚按牡丹</span><br/>
<span class='tline' id='l209' data-llen='4471:4494'>之名經傳不載永叔記謂自唐則天以後始盛於洛陽</span><br/>
<span class='tline' id='l210' data-llen='4494:4524'>盖前此鮮有稱之者惟張揖釋攣夷為勺藥而以白<img height='20' width='20' alt='&amp;KR1637' title='KR1637' src='https://raw.githubusercontent.com/kanripo/KR-Gaiji/master/images/KR1637.png'/></span><br/>
<span class='tline' id='l211' data-llen='4524:4544'>為牡丹分為二則魏時又先有其名存俟考者</span><br/>
<span class='tline' id='l212' data-llen='4544:4567'>鄭氏謂士送女以勺藥結恩情此因上維士與女文言</span><br/>
<span class='tline' id='l213' data-llen='4567:4590'>但云相謔則明是相贈不必拘也宋熙寜時始尚經術</span><br/>
<span class='tline' id='l214' data-llen='4590:4617'><a onclick="displayPageImage('KR1c0055', 'WYG', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4617:4640'>説詩者競為穿鑿謂此為淫佚之㑹必求其為士贈女</span><br/>
<span class='tline' id='l216' data-llen='4640:4663'>乎女贈士乎劉貢父善滑稽甞云勺藥能行血破胎氣</span><br/>
<span class='tline' id='l217' data-llen='4663:4686'>此盖士贈女也若視爾如荍貽我握椒則女之贈士也</span><br/>
<span class='tline' id='l218' data-llen='4686:4705'>本草云椒性温明目暖水臟故耳聞者絶倒</span><br/>
<span class='tline' id='l219' data-llen='4705:4728'>勺藥之名離草出韓詩外傳然董子所謂將離贈勺藥</span><br/>
<span class='tline' id='l220' data-llen='4728:4751'>相招贈文無乃詞章雋語非可為據鄭士女相謔以此</span><br/>
<span class='tline' id='l221' data-llen='4751:4774'>為贈猶木瓜桃李託物將忱耳羅瑞良泥可離之名解</span><br/>
<span class='tline' id='l222' data-llen='4774:4797'>為使去之喻情景便覺索然且何知不贈於相謔之時</span><br/>
<span class='tline' id='l223' data-llen='4797:4824'><a onclick="displayPageImage('KR1c0055', 'WYG', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4824:4836'>而必云贈於相謔之後耶</span><br/>
<span class='tline' id='l225' data-llen='4836:4841'>　　莠</span><br/>
<span class='tline' id='l226' data-llen='4841:4869'>莠<span class='krp-note'>齊風甫/田篇</span>説文云禾粟下生莠羅瑞良以為先儒不適</span><br/>
<span class='tline' id='l227' data-llen='4869:4892'>言何物惟韋昭解魯論云莠草似稷無實又韋曜問答</span><br/>
<span class='tline' id='l228' data-llen='4892:4915'>甫田維莠今何草答云今之狗尾也然後此物方顯然</span><br/>
<span class='tline' id='l229' data-llen='4915:4938'>今字書又謂狗尾非莠莠似稷而無實狗尾似粟而小</span><br/>
<span class='tline' id='l230' data-llen='4938:4949'>穗兩者互異識者辯之</span><br/>
<span class='tline' id='l231' data-llen='4949:4972'>驕驕嚴華谷解謂人力不足芟夷不及見其蔓延長茂</span><br/>
<span class='tline' id='l232' data-llen='4972:4999'><a onclick="displayPageImage('KR1c0055', 'WYG', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4999:5022'>如有驕縱之狀是也桀則桀然挺立之義何元子謂宜</span><br/>
<span class='tline' id='l234' data-llen='5022:5034'>通作傑不必又作桀傲訓</span><br/>
<span class='tline' id='l235' data-llen='5034:5062'><span class='krp-note'>小雅正/月篇</span>傳訓莠言為醜言舊解云莠惡也穀謂之善則</span><br/>
<span class='tline' id='l236' data-llen='5062:5072'>莠惡可知取義較確</span><br/>
<span class='tline' id='l237' data-llen='5072:5077'>　　莫</span><br/>
<span class='tline' id='l238' data-llen='5077:5106'>莫<span class='krp-note'>魏風汾/沮洳篇</span>陸璣云莫莖大如箸赤節三葉似栁葉厚而</span><br/>
<span class='tline' id='l239' data-llen='5106:5129'>長有毛刺今人繅以取繭緒其味酢而滑始生可以為</span><br/>
<span class='tline' id='l240' data-llen='5129:5152'>羮又可生食五方通謂之酸迷冀州人謂之乾絳河汾</span><br/>
<span class='tline' id='l241' data-llen='5152:5179'><a onclick="displayPageImage('KR1c0055', 'WYG', '010-14a' );" name="010-14a" class="pb">[010-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5179:5202'>之間謂之莫陸農師云其子如楮實而紅乾絳之名以</span><br/>
<span class='tline' id='l243' data-llen='5202:5225'>此今吳越之俗呼為茂子是也愚按茂子一作苺子蘓</span><br/>
<span class='tline' id='l244' data-llen='5225:5255'>子瞻甞謂劉貢父戲呼黎錞為黎<img height='20' width='20' alt='&amp;KR3111' title='KR3111' src='https://raw.githubusercontent.com/kanripo/KR-Gaiji/master/images/KR3111.png'/>子一日聞市有唱</span><br/>
<span class='tline' id='l245' data-llen='5255:5278'>是果粥之者吾謫海南居有此霜實纍纍髙數尺有刺</span><br/>
<span class='tline' id='l246' data-llen='5278:5301'>開花落瓣則為子九月間紅熟可生采食之皆呼夢子</span><br/>
<span class='tline' id='l247' data-llen='5301:5327'>其實即<img height='20' width='20' alt='&amp;KR3111' title='KR3111' src='https://raw.githubusercontent.com/kanripo/KR-Gaiji/master/images/KR3111.png'/>子也盖其名以訛相傳不同如此</span><br/>
<span class='tline' id='l248' data-llen='5327:5350'>陸農師因疏有繅以取繭之説又與采桑相配遂附㑹</span><br/>
<span class='tline' id='l249' data-llen='5350:5373'>侵繅侵蠶以實序中儉勤之説穿鑿甚矣正義云采莫</span><br/>
<span class='tline' id='l250' data-llen='5373:5400'><a onclick="displayPageImage('KR1c0055', 'WYG', '010-14b' );" name="010-14b" class="pb">[010-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5400:5423'>之事賤官尚不為之君何故親采莫乎以采莫屬君此</span><br/>
<span class='tline' id='l252' data-llen='5423:5435'>陸氏侵繅之説所自來也</span><br/>
<span class='tline' id='l253' data-llen='5435:5440'>　　藚</span><br/>
<span class='tline' id='l254' data-llen='5440:5469'>藚<span class='krp-note'>魏風汾/沮洳篇</span>藚釋草訓牛脣傳訓水蕮陸璣直以為今澤</span><br/>
<span class='tline' id='l255' data-llen='5469:5492'>蕮其葉如車前草大其味亦相似郭璞謂形如續斷寸</span><br/>
<span class='tline' id='l256' data-llen='5492:5515'>寸有節拔之可復續鄭漁仲又謂狀如麻黄亦謂之續</span><br/>
<span class='tline' id='l257' data-llen='5515:5538'>斷其節拔可復續諸説舛錯不一愚按藚無水蕮名其</span><br/>
<span class='tline' id='l258' data-llen='5538:5561'>名蕮者乃釋草所謂蕍即澤瀉也陸璣以水澤同義遂</span><br/>
<span class='tline' id='l259' data-llen='5561:5588'><a onclick="displayPageImage('KR1c0055', 'WYG', '010-15a' );" name="010-15a" class="pb">[010-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5588:5611'>因毛傳而誤為澤蕮鄭漁仲以拔續同形又因郭注而</span><br/>
<span class='tline' id='l261' data-llen='5611:5634'>誤為續斷要之藚與澤瀉續斷三者各自為種不相混</span><br/>
<span class='tline' id='l262' data-llen='5634:5657'>耳以類度之釋草謂牛脣今一種草生水中澤傍大葉</span><br/>
<span class='tline' id='l263' data-llen='5657:5678'>長尺形似澤瀉又似車前謂之牛舌菜疑即是此</span><br/>
<span class='tline' id='l264' data-llen='5678:5701'>舊謂采藚所以治疾愚按藚無論其是藥非藥即果為</span><br/>
<span class='tline' id='l265' data-llen='5701:5724'>澤瀉之類國君何事而采之將自治其疾乎抑治人之</span><br/>
<span class='tline' id='l266' data-llen='5724:5747'>疾乎且采莫云侵繅采桑云侵蠶則此采藚必為侵醫</span><br/>
<span class='tline' id='l267' data-llen='5747:5757'>矣論至此直堪撫掌</span><br/>
<span class='tline' id='l268' data-llen='5757:5784'><a onclick="displayPageImage('KR1c0055', 'WYG', '010-15b' );" name="010-15b" class="pb">[010-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5784:5789'>　　稻</span><br/>
<span class='tline' id='l270' data-llen='5789:5817'>稻<span class='krp-note'>唐風鴇/羽篇</span>釋草訓稌為稻字林云糯粘稻也秔稻不粘</span><br/>
<span class='tline' id='l271' data-llen='5817:5840'>者然則稻者秔糯之總名稌則稻之别名也説文以稌</span><br/>
<span class='tline' id='l272' data-llen='5840:5863'>稻為糯名鄭氏周禮註又以稻為秔名本草分秔米稻</span><br/>
<span class='tline' id='l273' data-llen='5863:5886'>米為名皆誤羅瑞良以為詩書之文自依所用而解如</span><br/>
<span class='tline' id='l274' data-llen='5886:5909'>論語食夫稻則稻是秔月令秫稻必齊則稻是糯歴歴</span><br/>
<span class='tline' id='l275' data-llen='5909:5917'>援据其説逹矣</span><br/>
<span class='tline' id='l276' data-llen='5917:5940'>秈亦秔稻之一廣雅釋秈為秔盖從其類今俗號秈為</span><br/>
<span class='tline' id='l277' data-llen='5940:5967'><a onclick="displayPageImage('KR1c0055', 'WYG', '010-16a' );" name="010-16a" class="pb">[010-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5967:5990'>早稻秔為晚稻是矣又浙東有一種稻自播種至收穫</span><br/>
<span class='tline' id='l279' data-llen='5990:6013'>裁兩易月土人謂之六十日秈疑即羅瑞良所謂占城</span><br/>
<span class='tline' id='l280' data-llen='6013:6017'>種也</span><br/>
<span class='tline' id='l281' data-llen='6017:6045'><span class='krp-note'>豳風七/月篇</span>穫與釀是兩事食以穀為主未有養老具果酒</span><br/>
<span class='tline' id='l282' data-llen='6045:6068'>菜茹而不具粢食者穫稻所以為粢食也與上鬱薁五</span><br/>
<span class='tline' id='l283' data-llen='6068:6091'>者例言酒又因稻而類及之者自鄭氏專以穫稻為釀</span><br/>
<span class='tline' id='l284' data-llen='6091:6114'>酒之需故本草謂稬為稻而别出秔則説詩者之不善</span><br/>
<span class='tline' id='l285' data-llen='6114:6118'>耳矣</span><br/>
<span class='tline' id='l286' data-llen='6118:6145'><a onclick="displayPageImage('KR1c0055', 'WYG', '010-16b' );" name="010-16b" class="pb">[010-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6145:6168'>月令章句云十月穫稻人君甞其先熟故在季秋九月</span><br/>
<span class='tline' id='l288' data-llen='6168:6191'>熟者謂之半夏稻愚謂此得氣先後之故無二種今晚</span><br/>
<span class='tline' id='l289' data-llen='6191:6214'>稻大率以季秋成熟詩言十月者約其收穫之期也或</span><br/>
<span class='tline' id='l290' data-llen='6214:6225'>云豳土地寒十月乃穫</span><br/>
<span class='tline' id='l291' data-llen='6225:6253'><span class='krp-note'>魯頌閟/宫篇</span>此從上有國來堯封稷於邰使之專掌教稼之</span><br/>
<span class='tline' id='l292' data-llen='6253:6276'>事故得因地土之所宜而降種於民所謂揚州荆州其</span><br/>
<span class='tline' id='l293' data-llen='6276:6299'>穀宜稻則俾民以稻使稼穡於其土故云奄有下土也</span><br/>
<span class='tline' id='l294' data-llen='6299:6319'>不然楚茨諸詩何以專言黍稷而稻不概見與</span><br/>
<span class='tline' id='l295' data-llen='6319:6346'><a onclick="displayPageImage('KR1c0055', 'WYG', '010-17a' );" name="010-17a" class="pb">[010-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6346:6374'>稌<span class='krp-note'>周頌豐/年篇</span>黍稌皆所以享神曲禮宗廟之祭稻曰嘉蔬</span><br/>
<span class='tline' id='l297' data-llen='6374:6397'>是也蔡元度謂黍所以交神稌所以養人非是按此章</span><br/>
<span class='tline' id='l298' data-llen='6397:6420'>詩義首三句祇誇豐年收穫之多下酒醴亦是從黍稌</span><br/>
<span class='tline' id='l299' data-llen='6420:6438'>中帶出非必以黍稌之多專為酒醴用也</span><br/>
<span class='tline' id='l300' data-llen='6438:6443'>　　粱</span><br/>
<span class='tline' id='l301' data-llen='6443:6471'>粱<span class='krp-note'>唐風鴇/羽篇</span>粱有青黄白三種青粱穀穗有毛粒青米亦</span><br/>
<span class='tline' id='l302' data-llen='6471:6494'>㣲青而細於黄白米黄粱穗大毛長殻米俱粗於白梁</span><br/>
<span class='tline' id='l303' data-llen='6494:6517'>號竹根黄香味逾於他種白粱穗亦大毛多而長殻粗</span><br/>
<span class='tline' id='l304' data-llen='6517:6544'><a onclick="displayPageImage('KR1c0055', 'WYG', '010-17b' );" name="010-17b" class="pb">[010-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6544:6567'>扁長不似粟圓米亦白而大其香美亞於黄粱羅瑞良</span><br/>
<span class='tline' id='l306' data-llen='6567:6590'>以為古無粟名盖以粱統粟今人以穀之最細而圓者</span><br/>
<span class='tline' id='l307' data-llen='6590:6613'>為粟則粱是其類愚謂古以粟為黍稷粱秫之總稱今</span><br/>
<span class='tline' id='l308' data-llen='6613:6636'>世惟以粱為粟北人謂之小米者是矣李時珍謂穗大</span><br/>
<span class='tline' id='l309' data-llen='6636:6659'>毛長粒麤為粱穗小毛短粒細為粟要之皆是粱耳唐</span><br/>
<span class='tline' id='l310' data-llen='6659:6682'>孟詵本草言人不識粟大抵黏者為秫不黏者為粟因</span><br/>
<span class='tline' id='l311' data-llen='6682:6705'>呼粱為秈粟不知粱自有秔糯之别不得以秫名亦不</span><br/>
<span class='tline' id='l312' data-llen='6705:6712'>得以秈名也</span><br/>
<span class='tline' id='l313' data-llen='6712:6739'><a onclick="displayPageImage('KR1c0055', 'WYG', '010-18a' );" name="010-18a" class="pb">[010-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6739:6762'>羅瑞良謂粱性㣲寒其聲為粱盖亦借凉音此謬語物</span><br/>
<span class='tline' id='l315' data-llen='6762:6785'>性亦有大凉而不聞以凉稱者粱性甘平頗得中氣何</span><br/>
<span class='tline' id='l316' data-llen='6785:6808'>獨以凉得名耶至引許叔重説黍大暑而種黍從暑粱</span><br/>
<span class='tline' id='l317' data-llen='6808:6823'>從凉其義為一則傅㑹之尤者也</span><br/>
<span class='tline' id='l318' data-llen='6823:6846'>蔡元度謂豐年言養人之物而不言粱者盖稌加膳於</span><br/>
<span class='tline' id='l319' data-llen='6846:6869'>粱則為常膳愚謂古者食以粱為重曲禮粱曰薌萁宗</span><br/>
<span class='tline' id='l320' data-llen='6869:6892'>廟之祭用之又大夫無故不食粱古天子之飯有白粱</span><br/>
<span class='tline' id='l321' data-llen='6892:6915'>黄粱所謂膏粱之味食之最美者也豐年舉黍稌以例</span><br/>
<span class='tline' id='l322' data-llen='6915:6942'><a onclick="displayPageImage('KR1c0055', 'WYG', '010-18b' );" name="010-18b" class="pb">[010-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6942:6959'>其餘豈有加膳常膳之别存乎其間耶</span><br/>
<span class='tline' id='l324' data-llen='6959:6987'>穈<span class='krp-note'>大雅生/民篇</span>釋草云虋赤苖按穈虋字同然但謂之赤苖</span><br/>
<span class='tline' id='l325' data-llen='6987:7010'>不言何物舊註皆以為粱屬惟羅瑞良沈存中謂即丹</span><br/>
<span class='tline' id='l326' data-llen='7010:7044'>黍存中又以為稷之赤者鄭剛中云岐山之陽種<img height='20' width='20' alt='&amp;KR1291' title='KR1291' src='https://raw.githubusercontent.com/kanripo/KR-Gaiji/master/images/KR1291.png'/><span class='krp-note'>俗/穈</span></span><br/>
<span class='tline' id='l327' data-llen='7044:7077'><span class='krp-note'>字/</span>尤盛米類稷可麵可餅西人飽麵非<img height='20' width='20' alt='&amp;KR1291' title='KR1291' src='https://raw.githubusercontent.com/kanripo/KR-Gaiji/master/images/KR1291.png'/>猶饑據此則</span><br/>
<span class='tline' id='l328' data-llen='7077:7091'>當是稷屬今從舊註附論粱後</span><br/>
<span class='tline' id='l329' data-llen='7091:7114'>季明德謂黍為總名分言之則穈芑為粱粱似粟而大</span><br/>
<span class='tline' id='l330' data-llen='7114:7137'>即今膏粱也愚按穈芑以釋草無明文故黍粱之屬任</span><br/>
<span class='tline' id='l331' data-llen='7137:7164'><a onclick="displayPageImage('KR1c0055', 'WYG', '010-19a' );" name="010-19a" class="pb">[010-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7164:7187'>人作解至粱與黍種異性殊判不容混而謂黍中之穈</span><br/>
<span class='tline' id='l333' data-llen='7187:7204'>芑為粱則粱是黍之一種矣不亦誤乎</span><br/>
<span class='tline' id='l334' data-llen='7204:7232'>芑<span class='krp-note'>大雅生/民篇</span>釋草但訓芑為白苖亦無明文從郭璞舊註</span><br/>
<span class='tline' id='l335' data-llen='7232:7255'>則謂即今白粱粟所謂穗大毛多而長殻麤扁長不似</span><br/>
<span class='tline' id='l336' data-llen='7255:7264'>粟圓者未知是否</span><br/>
<span class='tline' id='l337' data-llen='7264:7287'>傳訓恒為徧舊本多作亘字嚴華谷云亘義通也徧也</span><br/>
<span class='tline' id='l338' data-llen='7287:7310'>竟也今傳訓徧則本作亘者愚謂詩明作恒不當易亘</span><br/>
<span class='tline' id='l339' data-llen='7310:7333'>為訓此疑與月恒之恒同恒月弦也凡引之弦直者皆</span><br/>
<span class='tline' id='l340' data-llen='7333:7360'><a onclick="displayPageImage('KR1c0055', 'WYG', '010-19b' );" name="010-19b" class="pb">[010-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7360:7390'>曰恒楚詞恒瑟是矣盖田畦一畆三<img height='20' width='20' alt='&amp;KR0908' title='KR0908' src='https://raw.githubusercontent.com/kanripo/KR-Gaiji/master/images/KR0908.png'/>謂播種竟畆若</span><br/>
<span class='tline' id='l342' data-llen='7390:7413'>一如弦之直皆是嘉種是也或謂字同縆大索也言以</span><br/>
<span class='tline' id='l343' data-llen='7413:7436'>大索捆載而歸故繼之云是任是負以歸肇祀此又一</span><br/>
<span class='tline' id='l344' data-llen='7436:7439'>説</span><br/>
<span class='tline' id='l345' data-llen='7439:7467'><span class='krp-note'>小雅采/芑篇</span>此芑傳但訓菜陸璣謂似苦菜莖青白色摘其</span><br/>
<span class='tline' id='l346' data-llen='7467:7490'>葉白汁出肥可生食亦可蒸為茹青州人謂之芑西河</span><br/>
<span class='tline' id='l347' data-llen='7490:7513'>鴈門芑尤美胡人戀之不出塞集傳則以為即今苦蕒</span><br/>
<span class='tline' id='l348' data-llen='7513:7536'>菜宜馬食愚按芑菜於釋草無所見後之説者一云似</span><br/>
<span class='tline' id='l349' data-llen='7536:7563'><a onclick="displayPageImage('KR1c0055', 'WYG', '010-20a' );" name="010-20a" class="pb">[010-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7563:7586'>苦一云即苦兩説亦未合惟嚴華谷力主嘉穀之説於</span><br/>
<span class='tline' id='l351' data-llen='7586:7609'>新田菑畆中鄉較當舊疑既謂之采則不宜謂之穀何</span><br/>
<span class='tline' id='l352' data-llen='7609:7632'>元子引桑中詩辨之謂麥可言采何芑不可言采亦確</span><br/>
<span class='tline' id='l353' data-llen='7632:7642'>今從之列論穈芑後</span><br/>
<span class='tline' id='l354' data-llen='7642:7665'>或引顔氏家訓謂江南别有苦菜葉似酸漿即爾雅所</span><br/>
<span class='tline' id='l355' data-llen='7665:7688'>謂蘵黄除也今河北謂之龍葵梁世講禮者以此當苦</span><br/>
<span class='tline' id='l356' data-llen='7688:7711'>菜據云此菜可以釋勞宜乎人馬皆食或青州鴈門以</span><br/>
<span class='tline' id='l357' data-llen='7711:7734'>為芑江南無其名耳然按釋草黄除别是一種鄭漁仲</span><br/>
<span class='tline' id='l358' data-llen='7734:7761'><a onclick="displayPageImage('KR1c0055', 'WYG', '010-20b' );" name="010-20b" class="pb">[010-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7761:7784'>謂俗呼竹茶葉似蒟醤無芑名并無苦菜名未敢援据</span><br/>
<span class='tline' id='l360' data-llen='7784:7789'>臆斷也</span><br/>
<span class='tline' id='l361' data-llen='7789:7812'>舊解皆以采芑作引喻取義太深於詞㫖未合愚謂新</span><br/>
<span class='tline' id='l362' data-llen='7812:7835'>田菑畆中鄉瘠沃不一土而皆有嘉穀之采喻其車三</span><br/>
<span class='tline' id='l363' data-llen='7835:7858'>千士卒不一人而皆有佐師扞敵之用大意止此無他</span><br/>
<span class='tline' id='l364' data-llen='7858:7862'>義也</span><br/>
<span class='tline' id='l365' data-llen='7862:7885'>中鄉不必定為美地盖三千之衆非一處之人猶之嘉</span><br/>
<span class='tline' id='l366' data-llen='7885:7907'>穀之種非一處之地所以采之者於彼而又於此耳</span><br/>
<span class='tline' id='l367' data-llen='7907:7934'><a onclick="displayPageImage('KR1c0055', 'WYG', '010-21a' );" name="010-21a" class="pb">[010-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7934:7963'><span class='krp-note'>大雅文王/有聲篇</span>傳於此芑又訓草未知何指正義仍作芑菜</span><br/>
<span class='tline' id='l369' data-llen='7963:7986'>嚴華谷則主嘉穀之説似於詒孫燕子義較合今從之</span><br/>
<span class='tline' id='l370' data-llen='7986:8009'>山海經東始之山有木狀如楊赤理汁如血不實名曰</span><br/>
<span class='tline' id='l371' data-llen='8009:8032'>芑又本草地黄亦名芑然芑木於他書不槩見地黄釋</span><br/>
<span class='tline' id='l372' data-llen='8032:8055'>草但有芐名無芑名詩所詠亦不應指此若芑為地黄</span><br/>
<span class='tline' id='l373' data-llen='8055:8069'>傳何不直云地黄而但云草乎</span><br/>
<span class='tline' id='l374' data-llen='8069:8092'>豐芑引喻通章盖謂豐水地靈至今猶有嘉穀之貽豈</span><br/>
<span class='tline' id='l375' data-llen='8092:8115'>武王神聖反無所以貽子孫者思文之詩云詒我來牟</span><br/>
<span class='tline' id='l376' data-llen='8115:8142'><a onclick="displayPageImage('KR1c0055', 'WYG', '010-21b' );" name="010-21b" class="pb">[010-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8142:8165'>即豐水有芑之謂也有駜之詩云君子有穀貽孫子即</span><br/>
<span class='tline' id='l378' data-llen='8165:8188'>武王以貽燕為事之謂也審此則芑之為嘉穀可斷矣</span><br/>
<span class='tline' id='l379' data-llen='8188:8193'>　　蘞</span><br/>
<span class='tline' id='l380' data-llen='8193:8221'>蘞<span class='krp-note'>唐風葛/生篇</span>蘞於釋草無所見惟有萰兔荄之文郭璞云</span><br/>
<span class='tline' id='l381' data-llen='8221:8244'>未詳而本草蘞有兔核之名取象其形又萰蘞音近或</span><br/>
<span class='tline' id='l382' data-llen='8244:8267'>即是此未敢妄據也説文謂即白蘞陸璣云蘞似栝樓</span><br/>
<span class='tline' id='l383' data-llen='8267:8290'>葉盛而細其子正黒如燕薁不可食幽人謂之烏服又</span><br/>
<span class='tline' id='l384' data-llen='8290:8313'>蘓頌謂其蔓生莖端五葉花青白色俗呼五葉苺葉五</span><br/>
<span class='tline' id='l385' data-llen='8313:8340'><a onclick="displayPageImage('KR1c0055', 'WYG', '010-22a' );" name="010-22a" class="pb">[010-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8340:8363'>稏子黑一名烏蘞草即烏蘞苺二月生苖多在林中作</span><br/>
<span class='tline' id='l387' data-llen='8363:8386'>蔓蜀本註謂或生人家籬落俗呼籠草此可得其大概</span><br/>
<span class='tline' id='l388' data-llen='8386:8389'>矣</span><br/>
<span class='tline' id='l389' data-llen='8389:8412'>按詩詞蔓草凄凉枕衾虛設及百嵗歸居歸室諸語疑</span><br/>
<span class='tline' id='l390' data-llen='8412:8435'>為悼夫之作何元子云以次章于域推之域為塋域乃</span><br/>
<span class='tline' id='l391' data-llen='8435:8458'>此婦之夫所葬之地地在野中故先言于野此二句寫</span><br/>
<span class='tline' id='l392' data-llen='8458:8481'>出塚上荒涼之景宛然在目次章變野言域知是賦其</span><br/>
<span class='tline' id='l393' data-llen='8481:8504'>所見詩翼云讀此恍然荒塚纍纍祭掃悲哀之狀存其</span><br/>
<span class='tline' id='l394' data-llen='8504:8531'><a onclick="displayPageImage('KR1c0055', 'WYG', '010-22b' );" name="010-22b" class="pb">[010-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8531:8534'>説</span><br/>
<span class='tline' id='l396' data-llen='8534:8539'>　　蒹</span><br/>
<span class='tline' id='l397' data-llen='8539:8574'>蒹<span class='krp-note'>秦風蒹/葭篇</span>釋草訓蒹為薕郭璞謂似<img height='20' width='20' alt='&amp;KR0841' title='KR0841' src='https://raw.githubusercontent.com/kanripo/KR-Gaiji/master/images/KR0841.png'/>而細高數尺江</span><br/>
<span class='tline' id='l398' data-llen='8574:8597'>東呼為薕陸璣云蒹草堅實牛食之令牛肥强青徐州</span><br/>
<span class='tline' id='l399' data-llen='8597:8620'>人謂之蒹兖州遼東通語也按此則蒹惟有薕名後人</span><br/>
<span class='tline' id='l400' data-llen='8620:8643'>多誤菼薍為蒹故陸農師以為萑之未秀者今人用作</span><br/>
<span class='tline' id='l401' data-llen='8643:8666'>簾箔因名薕嚴華谷以為蒹薕荻一物三名鄭漁仲以</span><br/>
<span class='tline' id='l402' data-llen='8666:8689'>為荻即蘆屬之小者何元子以為蒹自小至大有七名</span><br/>
<span class='tline' id='l403' data-llen='8689:8716'><a onclick="displayPageImage('KR1c0055', 'WYG', '010-23a' );" name="010-23a" class="pb">[010-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8716:8760'>菼薍鵻蒹薕荻<img height='20' width='20' alt='&amp;KR0841' title='KR0841' src='https://raw.githubusercontent.com/kanripo/KR-Gaiji/master/images/KR0841.png'/>也並謬觀郭璞但云似<img height='20' width='20' alt='&amp;KR0841' title='KR0841' src='https://raw.githubusercontent.com/kanripo/KR-Gaiji/master/images/KR0841.png'/>則其非<img height='20' width='20' alt='&amp;KR0841' title='KR0841' src='https://raw.githubusercontent.com/kanripo/KR-Gaiji/master/images/KR0841.png'/></span><br/>
<span class='tline' id='l405' data-llen='8760:8765'>可斷矣</span><br/>
<span class='tline' id='l406' data-llen='8765:8788'>傳謂淒淒猶蒼蒼義混陸農師易之以為其色淒而未</span><br/>
<span class='tline' id='l407' data-llen='8788:8811'>蒼亦未是淒不可以色言也嚴華谷云本亦作萋尤非</span><br/>
<span class='tline' id='l408' data-llen='8811:8834'>淒不與萋通説文淒雲雨起貌愚謂文從水有沾濡寒</span><br/>
<span class='tline' id='l409' data-llen='8834:8857'>凉意鄭風風雨淒淒義同此與白露未晞文連盖露零</span><br/>
<span class='tline' id='l410' data-llen='8857:8878'>未乾之貌耳作萋者乃石經及豐昉偽本不足據</span><br/>
<span class='tline' id='l411' data-llen='8878:8883'>　　荍</span><br/>
<span class='tline' id='l412' data-llen='8883:8910'><a onclick="displayPageImage('KR1c0055', 'WYG', '010-23b' );" name="010-23b" class="pb">[010-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8910:8946'>荍<span class='krp-note'>陳風東門/之枌篇</span>釋草訓荍為蚍<img height='20' width='20' alt='&amp;KR1526' title='KR1526' src='https://raw.githubusercontent.com/kanripo/KR-Gaiji/master/images/KR1526.png'/>無葵名郭璞謂即荆葵</span><br/>
<span class='tline' id='l414' data-llen='8946:8969'>鄭漁仲謂即蜀葵陸璣亦謂荍一名荆葵崔豹又謂荆</span><br/>
<span class='tline' id='l415' data-llen='8969:8992'>葵一名戎葵羅瑞良以為荆葵盖戎葵之類比戎葵葉</span><br/>
<span class='tline' id='l416' data-llen='8992:9015'>小一名錦葵愚按釋草别有菺戎葵之名戎葵乃蜀葵</span><br/>
<span class='tline' id='l417' data-llen='9015:9038'>也荆蜀之分盖各從其地以為名而華之小大亦異崔</span><br/>
<span class='tline' id='l418' data-llen='9038:9061'>豹混荆葵為戎葵而漁仲遂以荍為蜀葵皆未是今别</span><br/>
<span class='tline' id='l419' data-llen='9061:9066'>見於此</span><br/>
<span class='tline' id='l420' data-llen='9066:9096'>或疑蚍<img height='20' width='20' alt='&amp;KR1526' title='KR1526' src='https://raw.githubusercontent.com/kanripo/KR-Gaiji/master/images/KR1526.png'/>字何以從蟲一説紫荆花生榦上連接甚宻</span><br/>
<span class='tline' id='l421' data-llen='9096:9123'><a onclick="displayPageImage('KR1c0055', 'WYG', '010-24a' );" name="010-24a" class="pb">[010-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9123:9146'>如蟣窠故名俗一名火蟣猶茢薽之名豕首綬草之名</span><br/>
<span class='tline' id='l423' data-llen='9146:9169'>㫖鷊也愚按以荍為紫荆此濮氏説以其亦有荆稱又</span><br/>
<span class='tline' id='l424' data-llen='9169:9185'>不列葵名於釋草文頗似存俟考者</span><br/>
<span class='tline' id='l425' data-llen='9185:9208'>舊説皆以芘芣之華比女色玩如荍貽椒二語屬對工</span><br/>
<span class='tline' id='l426' data-llen='9208:9231'>妙盖一言其色美一言其臭芳總是愛慕形容之意或</span><br/>
<span class='tline' id='l427' data-llen='9231:9254'>乃以如荍比觀者謂同時凑集而觀子仲婆娑其人亦</span><br/>
<span class='tline' id='l428' data-llen='9254:9271'>如芘芣開華之盛於詞意反覺索然矣</span><br/>
<span class='tline' id='l429' data-llen='9271:9276'>　　龍</span><br/>
<span class='tline' id='l430' data-llen='9276:9303'><a onclick="displayPageImage('KR1c0055', 'WYG', '010-24b' );" name="010-24b" class="pb">[010-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9303:9332'>龍<span class='krp-note'>鄭風山有/扶蘓篇</span>釋草訓紅為蘢傳亦以龍為紅草惟廣雅</span><br/>
<span class='tline' id='l432' data-llen='9332:9355'>云葒蘢□馬蓼也陸璣亦謂游龍一名馬蓼葉麤大而</span><br/>
<span class='tline' id='l433' data-llen='9355:9378'>赤白色生水澤中髙丈餘愚按本草謂龍一名鴻□如</span><br/>
<span class='tline' id='l434' data-llen='9378:9401'>馬蓼而大陶隠居謂馬蓼生下濕地莖斑葉大有黒㸃</span><br/>
<span class='tline' id='l435' data-llen='9401:9424'>最大者是葒草即水紅也下溼地皆有之則龍又非馬</span><br/>
<span class='tline' id='l436' data-llen='9424:9447'>蓼大抵與蓼相似而葉較大故今水紅俗猶呼紅蓼可</span><br/>
<span class='tline' id='l437' data-llen='9447:9455'>證兹别見於此</span><br/>
<span class='tline' id='l438' data-llen='9455:9478'>或引管子五位云其山之淺有龍與卉則是龍生上土</span><br/>
<span class='tline' id='l439' data-llen='9478:9505'><a onclick="displayPageImage('KR1c0055', 'WYG', '010-25a' );" name="010-25a" class="pb">[010-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9505:9528'>不若諸蓼之下溼皆有此非也水紅生水涯乃最下溼</span><br/>
<span class='tline' id='l441' data-llen='9528:9551'>處又詩明言隰有與荷花並舉可見若管子所云乃是</span><br/>
<span class='tline' id='l442' data-llen='9551:9568'>山木如桑松把茸詎可牽合作水草耶</span><br/>
<span class='tline' id='l443' data-llen='9568:9591'>游以水言紅草生水中隨風蕩漾若泳㳺然故謂之游</span><br/>
<span class='tline' id='l444' data-llen='9591:9614'>龍緯書地有四游游訓動與此義正相似鄭氏放縱之</span><br/>
<span class='tline' id='l445' data-llen='9614:9637'>說未合至淮南逆溯浮草所自必是從其始生微者言</span><br/>
<span class='tline' id='l446' data-llen='9637:9660'>之豈有紅蘢之大而生萍蔈細物者耶羅瑞良以屈龍</span><br/>
<span class='tline' id='l447' data-llen='9660:9669'>為游龍未可据也</span><br/>
<span class='tline' id='l448' data-llen='9669:9696'><a onclick="displayPageImage('KR1c0055', 'WYG', '010-25b' );" name="010-25b" class="pb">[010-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9696:9719'>水草皆柔弱附著水面不可以為陸草之比嚴華谷引</span><br/>
<span class='tline' id='l450' data-llen='9719:9742'>李德裕正人如松栢邪人如藤蘿之説欲以水草之柔</span><br/>
<span class='tline' id='l451' data-llen='9742:9765'>者並山木之挺者不知輿金片羽相懸萬萬胡可同日</span><br/>
<span class='tline' id='l452' data-llen='9765:9788'>語耶要之山隰各有其美不當軒輊以為美惡之喻也</span><br/>
<span class='tline' id='l453' data-llen='9788:9791'>　</span><br/>
<span class='tline' id='l454' data-llen='9791:9794'>　</span><br/>
<span class='tline' id='l455' data-llen='9794:9797'>　</span><br/>
<span class='tline' id='l456' data-llen='9797:9820'>　詩識名解卷十　　　　　　　　　　　　　一</span><br/>
</p>
<p><br/>
</p>
  </div>
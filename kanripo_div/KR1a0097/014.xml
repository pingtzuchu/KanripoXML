<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0097', 'WYG', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:210'>　易像鈔卷十四　　　　　明　胡居仁　撰</span>
<span class='tline' id='l10' data-llen='210:233'>張行成謂乾三竒震坎艮各得其一巽離兌各得其二</span>
<span class='tline' id='l11' data-llen='233:256'>　則十二畫也坤三偶巽離兌各得其一震坎艮各得</span>
<span class='tline' id='l12' data-llen='256:279'>　其二則二十四畫也隂陽之畫共三十六以此不知</span>
<span class='tline' id='l13' data-llen='279:302'>　坤偶止是一畫合之為二十四畫當一嵗二十四氣</span>
<span class='tline' id='l14' data-llen='302:307'>　之數</span>
<span class='tline' id='l15' data-llen='307:330'>正易心法如羲皇易道包括萬象湏知落處方有實用</span>
<span class='tline' id='l16' data-llen='330:356'><a onclick="displayPageImage('KR1a0097', 'WYG', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='356:379'>　卦象示人本无文字使人消息吉凶黙㑹易道不傳</span>
<span class='tline' id='l18' data-llen='379:402'>　乃有周孔周孔不行易道復晦六十四卦无窮妙義</span>
<span class='tline' id='l19' data-llen='402:425'>　盡在畫中合為自然爻數三百八十有四以閏求之</span>
<span class='tline' id='l20' data-llen='425:448'>　其數脗合凡物之數有進有退進以此數退以此數</span>
<span class='tline' id='l21' data-llen='448:471'>　皆粹語如六子則是乾坤破體偏陂反側不平之名</span>
<span class='tline' id='l22' data-llen='471:494'>　六子重卦乾坤雜氣悉是假合无有定實便俱亂道</span>
<span class='tline' id='l23' data-llen='494:517'>易有九六无七八大衍之數亦止有九六動静之别无</span>
<span class='tline' id='l24' data-llen='517:540'>　九六七八之異謂九變則八六變則七添出七八以</span>
<span class='tline' id='l25' data-llen='540:566'><a onclick="displayPageImage('KR1a0097', 'WYG', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='566:589'>　言九六之變由未知夫隂陽對待隂陽相求之義耳</span>
<span class='tline' id='l27' data-llen='589:612'>　蓋隂陽畫畫相為對待卦爻止有此數陽必求隂故</span>
<span class='tline' id='l28' data-llen='612:635'>　陽動則交易以隂初非變陽而為隂變九而為八也</span>
<span class='tline' id='l29' data-llen='635:658'>　隂必求陽故隂動則交易以陽初非變隂而為陽變</span>
<span class='tline' id='l30' data-llen='658:666'>　六而為七也</span>
<span class='tline' id='l31' data-llen='666:689'>易占非如世人禍福之占乃聖人理義至命毫忽不敢</span>
<span class='tline' id='l32' data-llen='689:712'>　悖理之占占得天理爛熟真是脚輕手快行得順便</span>
<span class='tline' id='l33' data-llen='712:724'>　故曰鼓之舞之以盡神</span>
<span class='tline' id='l34' data-llen='724:750'><a onclick="displayPageImage('KR1a0097', 'WYG', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='750:773'>易中兩言㡬一言于豫以雷出地奮為象一言于復以</span>
<span class='tline' id='l36' data-llen='773:796'>　雷在地中為象出㡬吉之先見即幾即善故能知微</span>
<span class='tline' id='l37' data-llen='796:819'>　知彰知柔知剛伏幾嘗知不善非以有不善為幾蓋</span>
<span class='tline' id='l38' data-llen='819:842'>　以嘗知不善為幾非徒以嘗知不善為幾蓋以未嘗</span>
<span class='tline' id='l39' data-llen='842:865'>　復行不善為幾幾是人之夜半雷聲能開萬户千門</span>
<span class='tline' id='l40' data-llen='865:869'>　者</span>
<span class='tline' id='l41' data-llen='869:892'>吕叔簡曰易道渾身都是滿眼都是盈六合都是三百</span>
<span class='tline' id='l42' data-llen='892:915'>　八十四爻聖人特拈起三百八十四事来做題目易</span>
<span class='tline' id='l43' data-llen='915:941'><a onclick="displayPageImage('KR1a0097', 'WYG', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='941:964'>　是箇活的學者看做死底易是箇无方體底學者看</span>
<span class='tline' id='l45' data-llen='964:987'>　做有方體底又曰使千聖作易人人另有三百八十</span>
<span class='tline' id='l46' data-llen='987:1000'>　四說都不外那隂陽道理</span>
<span class='tline' id='l47' data-llen='1000:1023'>朱子曰這箇道理雖人所固有若非聖人如何得如此</span>
<span class='tline' id='l48' data-llen='1023:1046'>　光明盛大你不曉得底我説在這裏教你曉得你不</span>
<span class='tline' id='l49' data-llen='1046:1069'>　㑹做底我做下様子在此與你做只是要扶持這箇</span>
<span class='tline' id='l50' data-llen='1069:1092'>　道理教他常立在世間上拄天下拄地常如此端正</span>
<span class='tline' id='l51' data-llen='1092:1115'>　才一日无人維持便傾倒了少間脚拄天頭拄地顛</span>
<span class='tline' id='l52' data-llen='1115:1141'><a onclick="displayPageImage('KR1a0097', 'WYG', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1141:1151'>　倒錯亂便都壊了</span>
<span class='tline' id='l54' data-llen='1151:1174'>服牛乘馬引重致逺以利天下蓋取諸隨隨以震兌成</span>
<span class='tline' id='l55' data-llen='1174:1197'>　體震動也兌說也亦隨其物性之動而說者服且乘</span>
<span class='tline' id='l56' data-llen='1197:1217'>　之耳若强物性以不能而不堪安得為之隨</span>
<span class='tline' id='l57' data-llen='1217:1240'>每一卦皆可變為六十三卦自是每一卦便與六十三</span>
<span class='tline' id='l58' data-llen='1240:1263'>　卦俱合俱通天地萬物本吾一體之義若謂某變自</span>
<span class='tline' id='l59' data-llen='1263:1279'>　某卦来滯而不達執而不通莫甚</span>
<span class='tline' id='l60' data-llen='1279:1293'>不通古今為一息終不是成性</span>
<span class='tline' id='l61' data-llen='1293:1319'><a onclick="displayPageImage('KR1a0097', 'WYG', '014-4a' );" name="014-4a" class="pb">[014-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1319:1342'>凡卦畫陽質剛連亘中實隂質柔分斷中虚不可以一</span>
<span class='tline' id='l63' data-llen='1342:1355'>　為一畫一為二畫入算數</span>
<span class='tline' id='l64' data-llen='1355:1378'>象㫖自上而視下所見為險自下而升上所見為阻乾</span>
<span class='tline' id='l65' data-llen='1378:1401'>　在上下交于坤而成艮坎震非特坎陷為險艮震亦</span>
<span class='tline' id='l66' data-llen='1401:1424'>　皆險也坤在下上交于乾而成巽離兌非特離麗為</span>
<span class='tline' id='l67' data-llen='1424:1447'>　阻巽兌亦皆阻也乾坤之知險阻蓋凡下交便知險</span>
<span class='tline' id='l68' data-llen='1447:1470'>　不敢容易行而下凡上交便知阻不敢容易進而上</span>
<span class='tline' id='l69' data-llen='1470:1493'>　此所以為易簡此所以為恒易恒簡恒易故恒知險</span>
<span class='tline' id='l70' data-llen='1493:1519'><a onclick="displayPageImage('KR1a0097', 'WYG', '014-4b' );" name="014-4b" class="pb">[014-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1519:1542'>　恒簡故恒知阻未有易簡而不知險阻者未有知險</span>
<span class='tline' id='l72' data-llen='1542:1553'>　阻而不本于易簡者</span>
<span class='tline' id='l73' data-llen='1553:1576'>六十四卦一彖六爻之辭字字皆象皆寔有著落不可</span>
<span class='tline' id='l74' data-llen='1576:1598'>　推移非可以己意懸空凌駕而語旁引强索而証</span>
<span class='tline' id='l75' data-llen='1598:1621'>聖人以六十四卦為一身三百八十四爻盡作身上事</span>
<span class='tline' id='l76' data-llen='1621:1632'>　六爻人人有用用此</span>
<span class='tline' id='l77' data-llen='1632:1655'>一卦六位兩卦十二位而其交變則周流于十二位之</span>
<span class='tline' id='l78' data-llen='1655:1678'>　間程子謂易中只有反覆徃來上下于此可見此周</span>
<span class='tline' id='l79' data-llen='1678:1704'><a onclick="displayPageImage('KR1a0097', 'WYG', '014-5a' );" name="014-5a" class="pb">[014-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1704:1711'>　易所以作</span>
<span class='tline' id='l81' data-llen='1711:1734'>羲畫以生成自然次第為象文序以正反徃来為象故</span>
<span class='tline' id='l82' data-llen='1734:1751'>　一闔一闢謂之變徃來不窮謂之通</span>
<span class='tline' id='l83' data-llen='1751:1774'>退藏于宻退藏謂向裏宻謂不可見聞直是盛水不漏</span>
<span class='tline' id='l84' data-llen='1774:1789'>　无一息不充實无一處不充塞</span>
<span class='tline' id='l85' data-llen='1789:1812'>變通者趨時者也剛柔互變而為徃來不窮之通者趨</span>
<span class='tline' id='l86' data-llen='1812:1824'>　乎六爻所為之時者也</span>
<span class='tline' id='l87' data-llen='1824:1838'>一氣流行兩物對待原不缺一</span>
<span class='tline' id='l88' data-llen='1838:1864'><a onclick="displayPageImage('KR1a0097', 'WYG', '014-5b' );" name="014-5b" class="pb">[014-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1864:1887'>河圖易之渾淪太極也洛書便是析河圖而為八卦析</span>
<span class='tline' id='l90' data-llen='1887:1910'>　一六為乾坎析三八為震艮析二七為坤兌析四九</span>
<span class='tline' id='l91' data-llen='1910:1928'>　為巽離繫傳河出圖洛出書聖人則之</span>
<span class='tline' id='l92' data-llen='1928:1946'>九六天地相交之度參伍日月相交之數</span>
<span class='tline' id='l93' data-llen='1946:1969'>昔程叔子座下有學者來問六十四卦旁一人曰皆不</span>
<span class='tline' id='l94' data-llen='1969:1992'>　湏得只乾坤足矣程叔子曰要去誰分上使其人曰</span>
<span class='tline' id='l95' data-llen='1992:2014'>　聖人分上使程叔子曰聖人分上一字也不湏得</span>
<span class='tline' id='l96' data-llen='2014:2037'>易知有親章本清曰乾始含融洞徹與天地萬物瑩然</span>
<span class='tline' id='l97' data-llen='2037:2063'><a onclick="displayPageImage('KR1a0097', 'WYG', '014-6a' );" name="014-6a" class="pb">[014-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2063:2086'>　一體无所間隔方其㓜也孩提之童无不知愛其親</span>
<span class='tline' id='l99' data-llen='2086:2109'>　此易知有親无所減也及其長也大人之學在明明</span>
<span class='tline' id='l100' data-llen='2109:2124'>　德親民此易知有親无所增也</span>
<span class='tline' id='l101' data-llen='2124:2147'>易于八卦言天地言雷風言水火言山澤分之為八物</span>
<span class='tline' id='l102' data-llen='2147:2170'>　所謂一物各具一太極也其曰兼三才而兩之故六</span>
<span class='tline' id='l103' data-llen='2170:2187'>　六者非他三才之道専以人道言也</span>
<span class='tline' id='l104' data-llen='2187:2210'>二篇之䇿萬有一千五百二十凡陽爻百九十二得六</span>
<span class='tline' id='l105' data-llen='2210:2233'>　千九百一十二䇿凡隂爻百九十二得四千六百八</span>
<span class='tline' id='l106' data-llen='2233:2259'><a onclick="displayPageImage('KR1a0097', 'WYG', '014-6b' );" name="014-6b" class="pb">[014-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2259:2282'>　䇿合之得此數以當天地間萬物之數此亦是取象</span>
<span class='tline' id='l108' data-llen='2282:2305'>　之辭後世言天文者亦以微星萬有一千五百二十</span>
<span class='tline' id='l109' data-llen='2305:2322'>　為萬物繫命于天之數蓋有所自也</span>
<span class='tline' id='l110' data-llen='2322:2342'>聖人畫卦已自脫了數今欲以數配卦俱不得</span>
<span class='tline' id='l111' data-llen='2342:2365'>質雖以氣而成然其體則一定而不可易氣雖行于質</span>
<span class='tline' id='l112' data-llen='2365:2388'>　之内然其用寔循環而不可窮二者相湏以成造化</span>
<span class='tline' id='l113' data-llen='2388:2400'>　有必不可混而為一者</span>
<span class='tline' id='l114' data-llen='2400:2423'>蓍占百姓與能卦占聖人君子寡過之學有不可一日</span>
<span class='tline' id='l115' data-llen='2423:2449'><a onclick="displayPageImage('KR1a0097', 'WYG', '014-7a' );" name="014-7a" class="pb">[014-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2449:2455'>　而逺者</span>
<span class='tline' id='l117' data-llen='2455:2476'>易以神明之理設教初不以鬼神能為禍福設教</span>
<span class='tline' id='l118' data-llen='2476:2499'>趙汝楳輯聞云聖人立象倚數使人因有象以悟无形</span>
<span class='tline' id='l119' data-llen='2499:2522'>　之妙即變易以求不易之方易雅云人心未動則為</span>
<span class='tline' id='l120' data-llen='2522:2545'>　吉為凶未可必動則吉凶斷矣君子恐懼不睹不聞</span>
<span class='tline' id='l121' data-llen='2545:2568'>　致詳于喜怒哀樂之未發使此心凝然湛然此聖人</span>
<span class='tline' id='l122' data-llen='2568:2581'>　心筮之妙是為筮蓍本㫖</span>
<span class='tline' id='l123' data-llen='2581:2596'>焦京以緯亂易何王以𤣥亂易</span>
<span class='tline' id='l124' data-llen='2596:2622'><a onclick="displayPageImage('KR1a0097', 'WYG', '014-7b' );" name="014-7b" class="pb">[014-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2622:2645'>文序三十六卦上下分之兩儀之象三分之三才與三</span>
<span class='tline' id='l126' data-llen='2645:2668'>　極之象由乾坤至噬嗑賁二十二卦正反止十二卦</span>
<span class='tline' id='l127' data-llen='2668:2691'>　如卦之有初二兩爻以乾坤為主乾坤合為泰否前</span>
<span class='tline' id='l128' data-llen='2691:2714'>　小畜履後同人大有合三女以有事于乾前師比後</span>
<span class='tline' id='l129' data-llen='2714:2737'>　謙豫合三男以有事于坤屯蒙震艮合坎以從乾噬</span>
<span class='tline' id='l130' data-llen='2737:2760'>　嗑賁震艮合離以從坤需訟坎合乾同人大有離合</span>
<span class='tline' id='l131' data-llen='2760:2783'>　乾師比坎合坤謙豫艮震合坤小畜履巽兌合乾臨</span>
<span class='tline' id='l132' data-llen='2783:2806'>　觀兌巽合坤隨蠱兌震艮巽初交泰否之變與噬嗑</span>
<span class='tline' id='l133' data-llen='2806:2832'><a onclick="displayPageImage('KR1a0097', 'WYG', '014-8a' );" name="014-8a" class="pb">[014-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2832:2855'>　賁俱三隂三陽乾坤之分由剝復至損益二十卦正</span>
<span class='tline' id='l135' data-llen='2855:2878'>　反止十二卦如卦之有三四兩爻以乾陽一爻為主</span>
<span class='tline' id='l136' data-llen='2878:2901'>　用事先坤後乾艮震為交若以保泰是故剝復艮震</span>
<span class='tline' id='l137' data-llen='2901:2924'>　于坤无妄大畜震艮于乾坎離分居于中前頥大過</span>
<span class='tline' id='l138' data-llen='2924:2947'>　艮震兌巽之合後咸恒兌艮巽震再交咸恒損益之</span>
<span class='tline' id='l139' data-llen='2947:2970'>　中前遯大壯後蹇解主乾巽坎而艮震為合前晉明</span>
<span class='tline' id='l140' data-llen='2970:2993'>　夷後家人暌主坤與離而巽兌為合咸損相反恒益</span>
<span class='tline' id='l141' data-llen='2993:3016'>　相反俱三隂三陽乾坤之分由夬姤至既未濟二十</span>
<span class='tline' id='l142' data-llen='3016:3042'><a onclick="displayPageImage('KR1a0097', 'WYG', '014-8b' );" name="014-8b" class="pb">[014-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3042:3065'>　二卦正反止十二卦如卦之有五上兩爻以坤隂一</span>
<span class='tline' id='l144' data-llen='3065:3088'>　爻為主用事先乾後坤兑巽為交若以傾否是故夬</span>
<span class='tline' id='l145' data-llen='3088:3111'>　姤兌巽于乾萃升兌巽于坤困井革鼎兌巽于坎于</span>
<span class='tline' id='l146' data-llen='3111:3134'>　離震艮巽兌分居于中漸歸妹巽艮震兌三交豐旅</span>
<span class='tline' id='l147' data-llen='3134:3157'>　震艮于離渙節巽兌于坎中孚巽兌合而要終小過</span>
<span class='tline' id='l148' data-llen='3157:3180'>　震艮合而要終既未濟坎離合而要終俱三隂三陽</span>
<span class='tline' id='l149' data-llen='3180:3187'>　乾坤之分</span>
<span class='tline' id='l150' data-llen='3187:3210'>合天地雷風水火山澤諸卦爻而命之曰人此外别無</span>
<span class='tline' id='l151' data-llen='3210:3236'><a onclick="displayPageImage('KR1a0097', 'WYG', '014-9a' );" name="014-9a" class="pb">[014-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3236:3259'>　所以為人聖人亦可謂明白懇惻之至而人猶區區</span>
<span class='tline' id='l153' data-llen='3259:3282'>　以六尺之形骸為人生不知所以来死不知所以往</span>
<span class='tline' id='l154' data-llen='3282:3289'>　真謂大迷</span>
<span class='tline' id='l155' data-llen='3289:3312'>蓍之德圓而神七七為陽為竒故為圓隂陽不測故為</span>
<span class='tline' id='l156' data-llen='3312:3335'>　神卦之德方以知八八為隂為偶故為方吉凶有定</span>
<span class='tline' id='l157' data-llen='3335:3341'>　故為知</span>
<span class='tline' id='l158' data-llen='3341:3364'>易有大極是生兩儀這有字是字最要體認到手不然</span>
<span class='tline' id='l159' data-llen='3364:3387'>　總生不得兩儀而何有于四象八卦无有不為儀象</span>
<span class='tline' id='l160' data-llen='3387:3413'><a onclick="displayPageImage('KR1a0097', 'WYG', '014-9b' );" name="014-9b" class="pb">[014-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3413:3423'>　卦爻之所役使者</span>
<span class='tline' id='l162' data-llen='3423:3446'>未分而一在五十之中已分而一又在四十九之中善</span>
<span class='tline' id='l163' data-llen='3446:3455'>　學者于此悟入</span>
<span class='tline' id='l164' data-llen='3455:3478'>焦贛易林衛元嵩元包敢于棄置文王彖辭而自支離</span>
<span class='tline' id='l165' data-llen='3478:3501'>　其説不勝杜撰不勝畫蛇添足即坐舞文之誅何過</span>
<span class='tline' id='l166' data-llen='3501:3524'>无中爻離撰則上下判為兩截全在三四處置聨合得</span>
<span class='tline' id='l167' data-llen='3524:3536'>　是此所以有貴于人道</span>
<span class='tline' id='l168' data-llen='3536:3559'>淮南子猩猩知往而不知来以能知誘者為知往不知</span>
<span class='tline' id='l169' data-llen='3559:3586'><a onclick="displayPageImage('KR1a0097', 'WYG', '014-10a' );" name="014-10a" class="pb">[014-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3586:3609'>　被禍為不知来然則易之所謂神以知来豈非吉凶</span>
<span class='tline' id='l171' data-llen='3609:3632'>　與民同患惟義命之安毋利欲之急固亦在于尋常</span>
<span class='tline' id='l172' data-llen='3632:3642'>　日用之不可缺歟</span>
<span class='tline' id='l173' data-llen='3642:3665'>知大始无一念不天无一念不生作成物无一念自能</span>
<span class='tline' id='l174' data-llen='3665:3673'>　无一念自功</span>
<span class='tline' id='l175' data-llen='3673:3696'>或曰天地始判之初未有人也忽焉而人生其間因分</span>
<span class='tline' id='l176' data-llen='3696:3719'>　前為氣化後為形化又如既以大極分隂陽生五行</span>
<span class='tline' id='l177' data-llen='3719:3742'>　而行四時又以真精妙合成男女而化生人物此等</span>
<span class='tline' id='l178' data-llen='3742:3769'><a onclick="displayPageImage('KR1a0097', 'WYG', '014-10b' );" name="014-10b" class="pb">[014-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3769:3792'>　下語似失孔子繫易之㫖源頭如何得明人分如何</span>
<span class='tline' id='l180' data-llen='3792:3797'>　得盡</span>
<span class='tline' id='l181' data-llen='3797:3820'>易傳先言生生之謂易而後曰成象之謂乾效法之謂</span>
<span class='tline' id='l182' data-llen='3820:3843'>　坤又曰易有大極是生兩儀此等去處學者未明如</span>
<span class='tline' id='l183' data-llen='3843:3851'>　何謂之見道</span>
<span class='tline' id='l184' data-llen='3851:3874'>顯諸仁藏諸用物物皆然譬一株果樹生許多枝葉開</span>
<span class='tline' id='l185' data-llen='3874:3897'>　許多花結許多果子果中各各有仁此便是顯諸仁</span>
<span class='tline' id='l186' data-llen='3897:3920'>　其仁又完完全全各各藏一株果樹在裏靣此便是</span>
<span class='tline' id='l187' data-llen='3920:3947'><a onclick="displayPageImage('KR1a0097', 'WYG', '014-11a' );" name="014-11a" class="pb">[014-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3947:3953'>　藏諸用</span>
<span class='tline' id='l189' data-llen='3953:3976'>揲法竒䇿初必五再與三必四五一个四并掛一也四</span>
<span class='tline' id='l190' data-llen='3976:3999'>　一个四也偶䇿初必九再與三必八九兩个四并掛</span>
<span class='tline' id='l191' data-llen='3999:4022'>　一也八兩个四也後人不明其義遂以五四為少為</span>
<span class='tline' id='l192' data-llen='4022:4045'>　竒九八為多為偶三少為老陽三多為老隂兩多一</span>
<span class='tline' id='l193' data-llen='4045:4061'>　少為少陽兩少一多為少隂殊謬</span>
<span class='tline' id='l194' data-llen='4061:4084'>寂然不動感而遂通天下之故龜山先生曰正心到寂</span>
<span class='tline' id='l195' data-llen='4084:4095'>　然不動處方是極致</span>
<span class='tline' id='l196' data-llen='4095:4122'><a onclick="displayPageImage('KR1a0097', 'WYG', '014-11b' );" name="014-11b" class="pb">[014-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4122:4145'>人言乾坤退處不用之地非也致役乎坤戰乎乾豈曰</span>
<span class='tline' id='l198' data-llen='4145:4168'>　退亦豈不用之地乎只是乾道全要顯出一箇離明</span>
<span class='tline' id='l199' data-llen='4168:4191'>　為中而巽兑為輔坤道全要顯出一箇坎陷為中而</span>
<span class='tline' id='l200' data-llen='4191:4214'>　震艮為輔非離巽兑不足以成乾道非坎震艮不足</span>
<span class='tline' id='l201' data-llen='4214:4237'>　以成坤道天地之用莫大乎水火風雷山澤无水火</span>
<span class='tline' id='l202' data-llen='4237:4253'>　風雷山澤將不成其為天地云爾</span>
<span class='tline' id='l203' data-llen='4253:4276'>楊子安問伊川易從甚處起時方揮扇先生以扇柄畫</span>
<span class='tline' id='l204' data-llen='4276:4299'>　地一下曰從這裏起子安无語後子安舉以告尹彦</span>
<span class='tline' id='l205' data-llen='4299:4326'><a onclick="displayPageImage('KR1a0097', 'WYG', '014-12a' );" name="014-12a" class="pb">[014-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4326:4349'>　明且曰當時悔不問此畫從甚處起彦明以告先生</span>
<span class='tline' id='l207' data-llen='4349:4372'>　曰待他問時只與黙然得似箇子安更喜歡也子安</span>
<span class='tline' id='l208' data-llen='4372:4395'>　聞之遂服顧叔時曰伊川若肯叅禪何必在大慧中</span>
<span class='tline' id='l209' data-llen='4395:4418'>　峯諸人之下所謂能之而能不為者也夫易者交易</span>
<span class='tline' id='l210' data-llen='4418:4441'>　也變易也兩相與而後交而後變伊川居子安侍師</span>
<span class='tline' id='l211' data-llen='4441:4464'>　弟子相與相求易即從此起矣畫地一下存乎人存</span>
<span class='tline' id='l212' data-llen='4464:4487'>　乎德行脚跟㸃地而後為踏寔不然是徒問也得似</span>
<span class='tline' id='l213' data-llen='4487:4510'>　箇子安儀成儀象成象爻成爻卦成卦真是到手更</span>
<span class='tline' id='l214' data-llen='4510:4537'><a onclick="displayPageImage('KR1a0097', 'WYG', '014-12b' );" name="014-12b" class="pb">[014-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4537:4546'>　何待騎驢覔驢</span>
<span class='tline' id='l216' data-llen='4546:4569'>易有太極千觔萬兩在有字人此身都是易一日間有</span>
<span class='tline' id='l217' data-llen='4569:4592'>　許多變易與交易最怕无定主若是有了太極兩分</span>
<span class='tline' id='l218' data-llen='4592:4615'>　之有儀四分之有象八分之有卦有到八卦吉必趨</span>
<span class='tline' id='l219' data-llen='4615:4638'>　凶必避復有混淆不定者无之故曰八卦定吉凶吉</span>
<span class='tline' id='l220' data-llen='4638:4645'>　凶生大業</span>
<span class='tline' id='l221' data-llen='4645:4668'>凡言明多連分字説凡言混多連互字説如大學首明</span>
<span class='tline' id='l222' data-llen='4668:4691'>　明徳亦湏心意知物四字分疏明白正誠致格四字</span>
<span class='tline' id='l223' data-llen='4691:4718'><a onclick="displayPageImage('KR1a0097', 'WYG', '014-13a' );" name="014-13a" class="pb">[014-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4718:4740'>　分貼明白或混而不分不明其于明明徳乎何有</span>
<span class='tline' id='l225' data-llen='4740:4763'>因貳以濟民行或曰貳即一正一反因即一先一後貳</span>
<span class='tline' id='l226' data-llen='4763:4775'>　相竝之謂因相次之謂</span>
<span class='tline' id='l227' data-llen='4775:4798'>陽極于九全用隂中于六半用亦陽全隂半之義謂隂</span>
<span class='tline' id='l228' data-llen='4798:4806'>　極于六者非</span>
<span class='tline' id='l229' data-llen='4806:4829'>大衍之數五十其用四十有九五十數中无一䇿不可</span>
<span class='tline' id='l230' data-llen='4829:4852'>　為虛一之一无一策不可為掛一之一合五十而為</span>
<span class='tline' id='l231' data-llen='4852:4875'>　虛一掛一之一非有餘分五十而為虛一掛一之一</span>
<span class='tline' id='l232' data-llen='4875:4902'><a onclick="displayPageImage('KR1a0097', 'WYG', '014-13b' );" name="014-13b" class="pb">[014-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4902:4925'>　非不足一之外无復有四十九而四十九之外无復</span>
<span class='tline' id='l234' data-llen='4925:4948'>　有一然而旣已四十九其虛一者自立于四十九之</span>
<span class='tline' id='l235' data-llen='4948:4971'>　先而初不雜于四十九之中雖不雜于四十九之中</span>
<span class='tline' id='l236' data-llen='4971:4994'>　而未嘗不流行于四十九之中其不雜于四十九之</span>
<span class='tline' id='l237' data-llen='4994:5017'>　中者虚一之一其流行于四十九之中者掛一之一</span>
<span class='tline' id='l238' data-llen='5017:5040'>　即掛一之一為虚一之一其失混離掛一之一求虚</span>
<span class='tline' id='l239' data-llen='5040:5063'>　一之一其失支若其日用于四十九之中而不知有</span>
<span class='tline' id='l240' data-llen='5063:5086'>　虚一掛一之一是為凡民又或遺其四十有九之用</span>
<span class='tline' id='l241' data-llen='5086:5113'><a onclick="displayPageImage('KR1a0097', 'WYG', '014-14a' );" name="014-14a" class="pb">[014-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5113:5136'>　幻妄乎掛一之一而髙妙乎虚一之一并所謂一者</span>
<span class='tline' id='l243' data-llen='5136:5159'>　而亦虚之以蕩之于空以滅之于无而更謂我有獨</span>
<span class='tline' id='l244' data-llen='5159:5169'>　尊者存是謂異端</span>
<span class='tline' id='l245' data-llen='5169:5192'>雜終于夬雖云君子道長小人道憂實是君子之澤永</span>
<span class='tline' id='l246' data-llen='5192:5215'>　世不斬事業文王出震成艮純亦不已孔子戰乾説</span>
<span class='tline' id='l247' data-llen='5215:5235'>　兑太和元氣流行四時與天地參而四時同</span>
<span class='tline' id='l248' data-llen='5235:5253'>九卦首履雜卦終夬仲尼濳心文王一脉</span>
<span class='tline' id='l249' data-llen='5253:5276'>易開卷教人便做乾坤做得乾坤乾坤成列而後有易</span>
<span class='tline' id='l250' data-llen='5276:5303'><a onclick="displayPageImage('KR1a0097', 'WYG', '014-14b' );" name="014-14b" class="pb">[014-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5303:5315'>　可學故曰易行乎其中</span>
<span class='tline' id='l252' data-llen='5315:5338'>乾以君之以統臨謂之君先天所主在乾乾以全體言</span>
<span class='tline' id='l253' data-llen='5338:5361'>　帝出乎震以主宰謂之帝後天所主在震震以下畫</span>
<span class='tline' id='l254' data-llen='5361:5369'>　一陽為主言</span>
<span class='tline' id='l255' data-llen='5369:5392'>數往者順知来者逆如啟蒙卦變以一卦為主各具六</span>
<span class='tline' id='l256' data-llen='5392:5415'>　十四卦順變將去自初而終自上而下由乾以至于</span>
<span class='tline' id='l257' data-llen='5415:5437'>　坤逆變將来自終而初自下而上由坤以至于乾</span>
<span class='tline' id='l258' data-llen='5437:5460'>陽全隂半乾全坤半陽兼隂以為道乾兼坤以為道曰</span>
<span class='tline' id='l259' data-llen='5460:5487'><a onclick="displayPageImage('KR1a0097', 'WYG', '014-15a' );" name="014-15a" class="pb">[014-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5487:5510'>　六位時乗者兼三才以成乾道非専以天為乾道也</span>
<span class='tline' id='l261' data-llen='5510:5533'>坎離正對既未匹配坤艮斜倚謙剝迤邐震東兌西歸</span>
<span class='tline' id='l262' data-llen='5533:5556'>　妹隨兮巽四乾六姤反小畜要歸五中八八俱通强</span>
<span class='tline' id='l263' data-llen='5556:5566'>　名太極大極无極</span>
<span class='tline' id='l264' data-llen='5566:5589'>盈天地皆人道所以謂之三才又謂之三極生人道之</span>
<span class='tline' id='l265' data-llen='5589:5612'>　來而伸出幽而入明者死人道之徃而屈出明而入</span>
<span class='tline' id='l266' data-llen='5612:5617'>　幽者</span>
<span class='tline' id='l267' data-llen='5617:5640'>太極全體如環无端只從闢處説起闢便喚做動動便</span>
<span class='tline' id='l268' data-llen='5640:5667'><a onclick="displayPageImage('KR1a0097', 'WYG', '014-15b' );" name="014-15b" class="pb">[014-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5667:5690'>　喚做生陽總全體皆陽皆動分半體有隂有静隂不</span>
<span class='tline' id='l270' data-llen='5690:5713'>　與陽對静不與動對如邵子復姤根窟詠姤亦不與</span>
<span class='tline' id='l271' data-llen='5713:5724'>　復對窟亦不與根對</span>
<span class='tline' id='l272' data-llen='5724:5747'>坎是心精離是心神若以離言心坎言腎直養生家之</span>
<span class='tline' id='l273' data-llen='5747:5761'>　小術謬説耳聖人曾有是哉</span>
<span class='tline' id='l274' data-llen='5761:5784'>上經只有小畜履臨觀大過五卦是巽兌為主然聖人</span>
<span class='tline' id='l275' data-llen='5784:5807'>　彖小畜曰剛中而志行彖履曰剛中正彖臨曰剛浸</span>
<span class='tline' id='l276' data-llen='5807:5830'>　而長彖觀曰大觀在上中正以觀天下彖大過曰剛</span>
<span class='tline' id='l277' data-llen='5830:5857'><a onclick="displayPageImage('KR1a0097', 'WYG', '014-16a' );" name="014-16a" class="pb">[014-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5857:5880'>　過而中且以大名凡以剛為主居中得位之卦皆居</span>
<span class='tline' id='l279' data-llen='5880:5900'>　上經其餘皆居下經此剛柔尊卑之大分也</span>
<span class='tline' id='l280' data-llen='5900:5921'>萬事不離乎隂陽只術人不識大義以小用之耳</span>
<span class='tline' id='l281' data-llen='5921:5944'>問通乎晝夜之道而知方達卿曰非知晝夜也明隂陽</span>
<span class='tline' id='l282' data-llen='5944:5967'>　之道也人心之體即是一隂一陽心常惺惺流行不</span>
<span class='tline' id='l283' data-llen='5967:5984'>　息便是知隂陽知隂陽便是通晝夜</span>
<span class='tline' id='l284' data-llen='5984:6007'>龔深之曰流行于天地之間者无不受命于隂陽而從</span>
<span class='tline' id='l285' data-llen='6007:6030'>　役于晝夜其微有消息其著有盈虛其分有幽明其</span>
<span class='tline' id='l286' data-llen='6030:6057'><a onclick="displayPageImage('KR1a0097', 'WYG', '014-16b' );" name="014-16b" class="pb">[014-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6057:6080'>　數有生死隨流轉徙未嘗知其為晝夜也故成然止</span>
<span class='tline' id='l288' data-llen='6080:6103'>　㝠然行惟晝夜之所驅耳通乎晝夜之道者則異此</span>
<span class='tline' id='l289' data-llen='6103:6126'>　雖與之来而有所謂不來雖與之往而有所謂不徃</span>
<span class='tline' id='l290' data-llen='6126:6138'>　故其體為神其用為易</span>
<span class='tline' id='l291' data-llen='6138:6161'>方類定是聚或是其類而故渙之物羣定是分或非其</span>
<span class='tline' id='l292' data-llen='6161:6184'>　羣而故合之无有不失聚所當聚分所當分无有不</span>
<span class='tline' id='l293' data-llen='6184:6193'>　得故曰吉凶生</span>
<span class='tline' id='l294' data-llen='6193:6216'>剛柔相摩八卦相盪五行相生相克乃有造化單生單</span>
<span class='tline' id='l295' data-llen='6216:6243'><a onclick="displayPageImage('KR1a0097', 'WYG', '014-17a' );" name="014-17a" class="pb">[014-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6243:6266'>　克无造化矣如木生火而不生于火則焚金生水而</span>
<span class='tline' id='l297' data-llen='6266:6289'>　不生于水則燥如金克木而不克于木則厲水克火</span>
<span class='tline' id='l298' data-llen='6289:6302'>　而不克于火則寒皆可見</span>
<span class='tline' id='l299' data-llen='6302:6325'>範圍天地之化而不過雖天地之化亦不能无過範圍</span>
<span class='tline' id='l300' data-llen='6325:6336'>　之而不過者聖人也</span>
<span class='tline' id='l301' data-llen='6336:6359'>人生于寅不是到寅㑹方生人寅是天地交泰之㑹人</span>
<span class='tline' id='l302' data-llen='6359:6382'>　得天地正交之氣以生惟人配得天地一般長大所</span>
<span class='tline' id='l303' data-llen='6382:6405'>　以謂之三才若萬物則皆天地之餘氣偏氣所生耳</span>
<span class='tline' id='l304' data-llen='6405:6432'><a onclick="displayPageImage('KR1a0097', 'WYG', '014-17b' );" name="014-17b" class="pb">[014-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6432:6455'>易與天地凖又曰與天地相似故不違人而不與天地</span>
<span class='tline' id='l306' data-llen='6455:6474'>　凖不與天地相似皆失其所以為人者耳</span>
<span class='tline' id='l307' data-llen='6474:6497'>安土敦乎仁稍有自擇便安之意便只知有巳不知有</span>
<span class='tline' id='l308' data-llen='6497:6509'>　人豈不于仁為日薄了</span>
<span class='tline' id='l309' data-llen='6509:6532'>繼之者善也如金方在鎔成之者性也如金已成器金</span>
<span class='tline' id='l310' data-llen='6532:6555'>　只是一箇金无兩箇金但就金器言之盤盂釵釧大</span>
<span class='tline' id='l311' data-llen='6555:6578'>　小鉅細大成其大小成其小各各不同所以有箇聖</span>
<span class='tline' id='l312' data-llen='6578:6601'>　人有箇仁有箇智有箇百姓聖人仁智百姓本来同</span>
<span class='tline' id='l313' data-llen='6601:6628'><a onclick="displayPageImage('KR1a0097', 'WYG', '014-18a' );" name="014-18a" class="pb">[014-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6628:6651'>　此善同此性只是所見不同有見其全底有見半邊</span>
<span class='tline' id='l315' data-llen='6651:6674'>　底有全不見底易筌天人相接處為繼人所禀賦處</span>
<span class='tline' id='l316' data-llen='6674:6679'>　為成</span>
<span class='tline' id='l317' data-llen='6679:6702'>百姓于仁智性非有兩只是仁智常立在明亮處做世</span>
<span class='tline' id='l318' data-llen='6702:6725'>　界百姓常立在黑暗處做世界若一成而不可變耳</span>
<span class='tline' id='l319' data-llen='6725:6748'>一故神横渠云譬之人身四體皆一物故觸之而无不</span>
<span class='tline' id='l320' data-llen='6748:6768'>　覺所謂感而遂通不行而至不疾而速最㫖</span>
<span class='tline' id='l321' data-llen='6768:6791'>成性存存道義之門成性稍有虧失其于道義便是閉</span>
<span class='tline' id='l322' data-llen='6791:6818'><a onclick="displayPageImage('KR1a0097', 'WYG', '014-18b' );" name="014-18b" class="pb">[014-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6818:6841'>　殺了門也易筌德崇于知聖人之知日游于髙明而</span>
<span class='tline' id='l324' data-llen='6841:6864'>　進進不已故知崇而徳與之俱崇業廣于禮聖人之</span>
<span class='tline' id='l325' data-llen='6864:6887'>　禮日就于平易而歩歩著寔故禮卑而業以之益廣</span>
<span class='tline' id='l326' data-llen='6887:6910'>　又曰存存本原之功也擬議言動之功也存存則擬</span>
<span class='tline' id='l327' data-llen='6910:6933'>　議者自明擬議則存存者益熟非擬議則所謂觀玩</span>
<span class='tline' id='l328' data-llen='6933:6941'>　者亦空言耳</span>
<span class='tline' id='l329' data-llen='6941:6964'>神以知来知以藏往聖人之所謂知来藏往惟蓍徳之</span>
<span class='tline' id='l330' data-llen='6964:6987'>　圓神卦德之方知耳舎此言知言藏言來言徃便都</span>
<span class='tline' id='l331' data-llen='6987:7014'><a onclick="displayPageImage('KR1a0097', 'WYG', '014-19a' );" name="014-19a" class="pb">[014-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7014:7029'>　是野狐精之妖見聖人所不道</span>
<span class='tline' id='l333' data-llen='7029:7052'>中爻雜物撰徳聖人明白言之于繫傳漢儒妄以為互</span>
<span class='tline' id='l334' data-llen='7052:7057'>　體耳</span>
<span class='tline' id='l335' data-llen='7057:7080'>邵子手探足躡可謂帖地之甚唯曰弄丸餘暇閑徃閑</span>
<span class='tline' id='l336' data-llen='7080:7090'>　來稍似戯侮不恭</span>
<span class='tline' id='l337' data-llen='7090:7113'>先天圖坤復之際以卦言即豫萬以忠曰此知幾之學</span>
<span class='tline' id='l338' data-llen='7113:7136'>　也坤无之盡也震有之初也羲圖于有无交接處畧</span>
<span class='tline' id='l339' data-llen='7136:7159'>　示其意令人自神解耳盖造化既有發育生長必歛</span>
<span class='tline' id='l340' data-llen='7159:7186'><a onclick="displayPageImage('KR1a0097', 'WYG', '014-19b' );" name="014-19b" class="pb">[014-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7186:7209'>　到極坤處此幾方見斡旋吾人既有視聴思慮亦必</span>
<span class='tline' id='l342' data-llen='7209:7232'>　歛到極靜處此幾方露端倪白沙詩云亥子中間得</span>
<span class='tline' id='l343' data-llen='7232:7255'>　最真是也是謂坤復之際然此㡬貫徹宇宙无一處</span>
<span class='tline' id='l344' data-llen='7255:7278'>　不到非必在坤復之際過乎晝夜无一息不運非必</span>
<span class='tline' id='l345' data-llen='7278:7301'>　在亥子中間特借後天象數交接空隙處指示令人</span>
<span class='tline' id='l346' data-llen='7301:7309'>　于此尋求耳</span>
<span class='tline' id='l347' data-llen='7309:7332'>朱子曰頃年見汪端明說沈元用問知靖伊川易傳何</span>
<span class='tline' id='l348' data-llen='7332:7355'>　處是切要尹云體用一原顯微无間此是切要處後</span>
<span class='tline' id='l349' data-llen='7355:7382'><a onclick="displayPageImage('KR1a0097', 'WYG', '014-20a' );" name="014-20a" class="pb">[014-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7382:7405'>　舉似李先生先生曰尹説固好然湏是看得六十四</span>
<span class='tline' id='l351' data-llen='7405:7428'>　卦三百八十四爻都有下落方始説得此話若學者</span>
<span class='tline' id='l352' data-llen='7428:7451'>　未曾仔細理㑹便與他如此説豈不誤他某聞之悚</span>
<span class='tline' id='l353' data-llen='7451:7467'>　然始知前日空言无實不濟事也</span>
<span class='tline' id='l354' data-llen='7467:7489'>卦爻四則應而合四象之義三則撰而合三才之義</span>
<span class='tline' id='l355' data-llen='7489:7503'>明道先生欲著洛書有志未就</span>
<span class='tline' id='l356' data-llen='7503:7526'>文王之心已自不如伏羲寛濶急要説出來孔子之心</span>
<span class='tline' id='l357' data-llen='7526:7549'>　又不如文王寛濶又急要説出道理来所以本意寖</span>
<span class='tline' id='l358' data-llen='7549:7576'><a onclick="displayPageImage('KR1a0097', 'WYG', '014-20b' );" name="014-20b" class="pb">[014-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7576:7599'>　失都不顧元初聖人畫易之㫖只認各人自説一的</span>
<span class='tline' id='l360' data-llen='7599:7622'>　當道理此本義所以作東坡註易畢謂人曰自有易</span>
<span class='tline' id='l361' data-llen='7622:7645'>　以來无此書朱子亦援以為言東坡禪學宜有狂語</span>
<span class='tline' id='l362' data-llen='7645:7654'>　朱子未宜至此</span>
<span class='tline' id='l363' data-llen='7654:7677'>乾南坤北離東坎西是一說離南坎北震東兌西是一</span>
<span class='tline' id='l364' data-llen='7677:7700'>　説姤南復北壯東觀西又是一説此亦所謂不可為</span>
<span class='tline' id='l365' data-llen='7700:7709'>　典要之義之一</span>
<span class='tline' id='l366' data-llen='7709:7732'>易何嘗不是卜筮伏羲畫卦首要天下萬世之人俱卜</span>
<span class='tline' id='l367' data-llen='7732:7759'><a onclick="displayPageImage('KR1a0097', 'WYG', '014-21a' );" name="014-21a" class="pb">[014-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7759:7782'>　俱筮然後方成得一箇人何嘗不是卜筮只聖人之</span>
<span class='tline' id='l369' data-llen='7782:7805'>　説易有聖人之道四執一廢三遂成儒者之偏見并</span>
<span class='tline' id='l370' data-llen='7805:7819'>　聖人所謂卜筮而俱失之耳</span>
<span class='tline' id='l371' data-llen='7819:7842'>後兩變不掛則不得朱子已明辨之矣所以寔見與影</span>
<span class='tline' id='l372' data-llen='7842:7850'>　見不啻千里</span>
<span class='tline' id='l373' data-llen='7850:7873'>天地設位易行其中明道先生曰何不言人行其中盖</span>
<span class='tline' id='l374' data-llen='7873:7896'>　人亦物也若言人行其中則人只子鬼神上求矣若</span>
<span class='tline' id='l375' data-llen='7896:7919'>　言理言誠亦可而特言易者欲使人黙識而自得之</span>
<span class='tline' id='l376' data-llen='7919:7946'><a onclick="displayPageImage('KR1a0097', 'WYG', '014-21b' );" name="014-21b" class="pb">[014-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7946:7969'>　也按此數語最精二氏只于鬼神上求以為神行其</span>
<span class='tline' id='l378' data-llen='7969:7992'>　中也人不皆易人直一物與禽獸草木等耳人乎易</span>
<span class='tline' id='l379' data-llen='7992:8015'>　乎易乎人乎人其易易其人天地之位其无虛設矣</span>
<span class='tline' id='l380' data-llen='8015:8019'>　乎</span>
<span class='tline' id='l381' data-llen='8019:8042'>雷從地出風自天行從地出宜有收歛之時故雷有時</span>
<span class='tline' id='l382' data-llen='8042:8058'>　自天行无不運旋之時故風无時</span>
<span class='tline' id='l383' data-llen='8058:8081'>天无體只二十八宿便是體此生成四七之數四營成</span>
<span class='tline' id='l384' data-llen='8081:8087'>　易本此</span>
<span class='tline' id='l385' data-llen='8087:8114'><a onclick="displayPageImage('KR1a0097', 'WYG', '014-22a' );" name="014-22a" class="pb">[014-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8114:8137'>或曰易中利字多為占者設盖是活人方有利不利若</span>
<span class='tline' id='l387' data-llen='8137:8160'>　是卦畫何利不利之有此只認卦畫為死畫畫自畫</span>
<span class='tline' id='l388' data-llen='8160:8171'>　人自人故其言如此</span>
<span class='tline' id='l389' data-llen='8171:8194'>但説以陽居隂以隂居陽故其象占如此此則止是一</span>
<span class='tline' id='l390' data-llen='8194:8215'>　爻死殺的道理豈六爻相雜惟其時物之謂哉</span>
<span class='tline' id='l391' data-llen='8215:8238'>隂半陽全隂静只見得一半陽動乃見得全體如人立</span>
<span class='tline' id='l392' data-llen='8238:8261'>　時是隂静只見靣前一半覆轉身来是陽動便前後</span>
<span class='tline' id='l393' data-llen='8261:8269'>　都无不見也</span>
<span class='tline' id='l394' data-llen='8269:8296'><a onclick="displayPageImage('KR1a0097', 'WYG', '014-22b' );" name="014-22b" class="pb">[014-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8296:8319'>人不到與天地合德日月合明四時合序鬼神合吉凶</span>
<span class='tline' id='l396' data-llen='8319:8333'>　原初仍是屯要終仍是未濟</span>
<span class='tline' id='l397' data-llen='8333:8356'>神也者妙萬物而為言者也以雷風火水山澤言神耳</span>
<span class='tline' id='l398' data-llen='8356:8368'>　豈渺茫不可知之神乎</span>
<span class='tline' id='l399' data-llen='8368:8391'>班固孔子晚而好易此非知孔子者孔子祖伏羲信而</span>
<span class='tline' id='l400' data-llen='8391:8408'>　好古自志學時己然豈待晚而後好</span>
<span class='tline' id='l401' data-llen='8408:8431'>胡雲峰曰履以兑一隂躡于乾三陽之後履之為禮也</span>
<span class='tline' id='l402' data-llen='8431:8454'>　謙以艮一陽抑于坤三隂之下謙之所以制禮也隂</span>
<span class='tline' id='l403' data-llen='8454:8481'><a onclick="displayPageImage('KR1a0097', 'WYG', '014-23a' );" name="014-23a" class="pb">[014-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8481:8504'>　為小説而應乾安其為小也所以履繼小畜之後陽</span>
<span class='tline' id='l405' data-llen='8504:8527'>　為大勞而能謙忘其為大也所以謙繼大有之後小</span>
<span class='tline' id='l406' data-llen='8527:8550'>　則安大則忘九卦言處憂患之道首履謙以此易筌</span>
<span class='tline' id='l407' data-llen='8550:8573'>　聖人諭道極其要妙至于踐履處不過一禮後人纔</span>
<span class='tline' id='l408' data-llen='8573:8588'>　見到𤣥妙處便流蕩而不法</span>
<span class='tline' id='l409' data-llen='8588:8611'>通乎晝夜之道而知所知者通晝夜之道耳過此以徃</span>
<span class='tline' id='l410' data-llen='8611:8634'>　未之或知窮神知化德之盛湏自到那神化地位方</span>
<span class='tline' id='l411' data-llen='8634:8649'>　知不然總是臆見推測濟甚事</span>
<span class='tline' id='l412' data-llen='8649:8676'><a onclick="displayPageImage('KR1a0097', 'WYG', '014-23b' );" name="014-23b" class="pb">[014-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8676:8699'>損損己益益人胡雲峰曰古者富厚之資寜使在民而</span>
<span class='tline' id='l414' data-llen='8699:8717'>　不在己儉薄之用寜使在己而不在人</span>
<span class='tline' id='l415' data-llen='8717:8740'>釋氏驚天動地説許多神化直吾聖人之家常茶飯耳</span>
<span class='tline' id='l416' data-llen='8740:8763'>　且夫不測不可知之之謂神可測可知則豈謂之神</span>
<span class='tline' id='l417' data-llen='8763:8776'>　乎甚矣其言神化之誕也</span>
<span class='tline' id='l418' data-llen='8776:8799'>不節之嗟履尾之凶一人之損滅頂之渉齎咨之涕洟</span>
<span class='tline' id='l419' data-llen='8799:8817'>　嗚呼非深于説者亦安能為其所為乎</span>
<span class='tline' id='l420' data-llen='8817:8840'>項平甫以天道人事易象三者合言易不知易象是甚</span>
<span class='tline' id='l421' data-llen='8840:8867'><a onclick="displayPageImage('KR1a0097', 'WYG', '014-24a' );" name="014-24a" class="pb">[014-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='8867:8876'>　天道人事是甚</span>
<span class='tline' id='l423' data-llen='8876:8890'>毫釐雖小積而不已命數乗之</span>
<span class='tline' id='l424' data-llen='8890:8913'>單有一片陽氣發生而无一片隂氣收歛但開花不結</span>
<span class='tline' id='l425' data-llen='8913:8936'>　果便亦不成其為太極周子主静立極之意盖如此</span>
<span class='tline' id='l426' data-llen='8936:8959'>　于主静下註无欲二字此必後人不得其意為之畫</span>
<span class='tline' id='l427' data-llen='8959:8966'>　蛇添足也</span>
<span class='tline' id='l428' data-llen='8966:8984'>果以剝碩極以静立静是剝功剝是静功</span>
<span class='tline' id='l429' data-llen='8984:8995'>滿眼是畫如何説无畫</span>
<span class='tline' id='l430' data-llen='8995:9022'><a onclick="displayPageImage('KR1a0097', 'WYG', '014-24b' );" name="014-24b" class="pb">[014-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9022:9045'>易言義言命義命竝言陳思獻曰一聽于命而放誕不</span>
<span class='tline' id='l432' data-llen='9045:9059'>　知反亦可謂不知義之甚矣</span>
<span class='tline' id='l433' data-llen='9059:9082'>程子曰自孔子贊易之後更无人㑹讀易先儒不見于</span>
<span class='tline' id='l434' data-llen='9082:9105'>　書者有則不可知見于書者皆未盡如王輔嗣韓康</span>
<span class='tline' id='l435' data-llen='9105:9119'>　伯只以老莊解之是何道理</span>
<span class='tline' id='l436' data-llen='9119:9142'>卦有六十四反對止于三十六乾卦一爻之䇿數也爻</span>
<span class='tline' id='l437' data-llen='9142:9165'>　有三百八十四反對止于二百一十有六全乾六爻</span>
<span class='tline' id='l438' data-llen='9165:9172'>　之䇿數也</span>
<span class='tline' id='l439' data-llen='9172:9199'><a onclick="displayPageImage('KR1a0097', 'WYG', '014-25a' );" name="014-25a" class="pb">[014-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9199:9222'>坎于艮震屯蒙在上經蹇解在下經離于艮震噬嗑賁</span>
<span class='tline' id='l441' data-llen='9222:9240'>　在上經豐旅在下經學者俱要思得之</span>
<span class='tline' id='l442' data-llen='9240:9263'>動自初至上則止故震反為艮艮反為震動只一理入</span>
<span class='tline' id='l443' data-llen='9263:9285'>　自初至上則説故入反為説説反為入説入一理</span>
<span class='tline' id='l444' data-llen='9285:9308'>復出入无疾剛動于内无妄之疾勿藥有喜亦以剛動</span>
<span class='tline' id='l445' data-llen='9308:9323'>　于内豫五貞疾不死亦以震體</span>
<span class='tline' id='l446' data-llen='9323:9346'>積善之家合一家累世之人而无不善然後謂之積善</span>
<span class='tline' id='l447' data-llen='9346:9366'>　之家以其善一家者善一世然後謂之善世</span>
<span class='tline' id='l448' data-llen='9366:9393'><a onclick="displayPageImage('KR1a0097', 'WYG', '014-25b' );" name="014-25b" class="pb">[014-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9393:9416'>乾坤隂陽剛柔之正管領十二卦剝復陽剛消長之際</span>
<span class='tline' id='l450' data-llen='9416:9439'>　管領十二卦夬姤隂柔消長之際管領十二卦是為</span>
<span class='tline' id='l451' data-llen='9439:9455'>　合六十四卦而成三畫統體之卦</span>
<span class='tline' id='l452' data-llen='9455:9475'>易始屯終未濟是以聖人戰兢惕厲沒身未已</span>
<span class='tline' id='l453' data-llen='9475:9498'>一偶一竒變化无窮而一竒常為之主此誠意所以必</span>
<span class='tline' id='l454' data-llen='9498:9521'>　先致知一竒常恐與一偶截然分而為二此致知所</span>
<span class='tline' id='l455' data-llen='9521:9529'>　以必在格物</span>
<span class='tline' id='l456' data-llen='9529:9552'>陽動動隂以生隂静静陽以成陽自為動孤陽不生之</span>
<span class='tline' id='l457' data-llen='9552:9579'><a onclick="displayPageImage('KR1a0097', 'WYG', '014-26a' );" name="014-26a" class="pb">[014-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='9579:9602'>　動耳隂自為静孤隂不成之静耳世儒之言動静有</span>
<span class='tline' id='l459' data-llen='9602:9617'>　不為孤陽孤隂之動静者鮮矣</span>
<span class='tline' id='l460' data-llen='9617:9631'>豫言知幾之早復言省過之速</span>
<span class='tline' id='l461' data-llen='9631:9654'>上下經皆列不相反對之卦二而後以坎離終明四卦</span>
<span class='tline' id='l462' data-llen='9654:9667'>　之變畢而後坎離之用終</span>
<span class='tline' id='l463' data-llen='9667:9690'>震艮與巽兌相合于上經者一相合于下經者三乾坤</span>
<span class='tline' id='l464' data-llen='9690:9713'>　與坎離相合于上經者三相合于下經者一乾坤坎</span>
<span class='tline' id='l465' data-llen='9713:9732'>　離為上經之主震巽艮兌為下經之主也</span>
<span class='tline' id='l466' data-llen='9732:9759'><a onclick="displayPageImage('KR1a0097', 'WYG', '014-26b' );" name="014-26b" class="pb">[014-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='9759:9782'>大過小過震艮巽兌之肖坎者頥中孚震艮巽兑之肖</span>
<span class='tline' id='l468' data-llen='9782:9805'>　離者明震艮巽兌之體亦未嘗外于坎離故上下經</span>
<span class='tline' id='l469' data-llen='9805:9817'>　之終各以二卦附坎離</span>
<span class='tline' id='l470' data-llen='9817:9840'>震起東方反為艮止于東北巽起東南反為兌止于西</span>
<span class='tline' id='l471' data-llen='9840:9856'>　陽全隂半此造化不易之定體也</span>
<span class='tline' id='l472' data-llen='9856:9879'>既出震後都是坤隂用事于外乃乾陽則全體為主于</span>
<span class='tline' id='l473' data-llen='9879:9884'>　内者</span>
<span class='tline' id='l474' data-llen='9884:9907'>纔動則坤之用行纔静則乾之體立震兌動静之門也</span>
<span class='tline' id='l475' data-llen='9907:9934'><a onclick="displayPageImage('KR1a0097', 'WYG', '014-27a' );" name="014-27a" class="pb">[014-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='9934:9957'>无極易也无極而太極易有太極也大極本无極故曰</span>
<span class='tline' id='l477' data-llen='9957:9968'>　大哉易也斯其至矣</span>
<span class='tline' id='l478' data-llen='9968:9991'>三百八十四爻不過剛柔兩畫繫辭之稱乾坤凡易之</span>
<span class='tline' id='l479' data-llen='9991:10007'>　剛爻皆乾也凡易之柔爻皆坤也</span>
<span class='tline' id='l480' data-llen='10007:10030'>四月純陽而曰小滿十月純隂而曰陽生隂陽互根原</span>
<span class='tline' id='l481' data-llen='10030:10039'>　非絶而後生者</span>
<span class='tline' id='l482' data-llen='10039:10062'>易何古今易只在畫自皇羲以来原未曾動何待改正</span>
<span class='tline' id='l483' data-llen='10062:10078'>夏商以前占惟觀象想與龜卜相似</span>
<span class='tline' id='l484' data-llen='10078:10105'><a onclick="displayPageImage('KR1a0097', 'WYG', '014-27b' );" name="014-27b" class="pb">[014-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='10105:10128'>鍾氏芳曰日烜以克濕雨潤以制亢雷奮而隂慝觧風</span>
<span class='tline' id='l486' data-llen='10128:10151'>　鼓而陽鬱宣皆至神之用也説者乃謂隂囚陽則奮</span>
<span class='tline' id='l487' data-llen='10151:10171'>　而為雷陽薄隂則旋而為風是則皆戻氣矣</span>
<span class='tline' id='l488' data-llen='10171:10187'>雷以震隂故有時風以達陽故无時</span>
<span class='tline' id='l489' data-llen='10187:10205'>憂悔吝者存乎介天下萬事俱始自纎介</span>
<span class='tline' id='l490' data-llen='10205:10228'>劈頭從太極分來便有動静兩端便有乾坤兩元便是</span>
<span class='tline' id='l491' data-llen='10228:10251'>　三才非既動而後静先乾而後坤亦非先有天地而</span>
<span class='tline' id='l492' data-llen='10251:10257'>　後有人</span>
<span class='tline' id='l493' data-llen='10257:10284'><a onclick="displayPageImage('KR1a0097', 'WYG', '014-28a' );" name="014-28a" class="pb">[014-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='10284:10304'>太極生兩儀兩言儀從人為義劈頭就從人説</span>
<span class='tline' id='l495' data-llen='10304:10321'>齊小大者存乎卦卦有大小義无小大</span>
<span class='tline' id='l496' data-llen='10321:10344'>智配貞而曰事之幹如冬之藏乃知聰明外炫者皆非</span>
<span class='tline' id='l497' data-llen='10344:10364'>　智而多足以殺身亦如冬令而不蟄藏之故</span>
<span class='tline' id='l498' data-llen='10364:10387'>大衍之數五十其用四十有九四十有九之用无非一</span>
<span class='tline' id='l499' data-llen='10387:10410'>　也最可以明格物之㫖末有萬本惟一一亡而萬盡</span>
<span class='tline' id='l500' data-llen='10410:10433'>　隳矣又何物之可言乎故聖人要終而特掲之曰此</span>
<span class='tline' id='l501' data-llen='10433:10444'>　謂知本此謂知之至</span>
<span class='tline' id='l502' data-llen='10444:10471'><a onclick="displayPageImage('KR1a0097', 'WYG', '014-28b' );" name="014-28b" class="pb">[014-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='10471:10489'>合之一格虚一之一分之萬格掛一之一</span>
<span class='tline' id='l504' data-llen='10489:10509'>分隂陽用剛柔者仁義也以人而分天用地也</span>
<span class='tline' id='l505' data-llen='10509:10532'>家人暌巽兌于離蹇解震艮于坎皆咸恒二體分于離</span>
<span class='tline' id='l506' data-llen='10532:10549'>　坎之交家人俱變為解暌俱變為蹇</span>
<span class='tline' id='l507' data-llen='10549:10572'>尹焞語録明道先生云聖人用意深處全在繫辭許書</span>
<span class='tline' id='l508' data-llen='10572:10595'>　乃皆格言觀易湏識時然後見逐爻之間嘗包涵數</span>
<span class='tline' id='l509' data-llen='10595:10618'>　意聖人嘗取其重者為之辭亦有易中言之己多取</span>
<span class='tline' id='l510' data-llen='10618:10641'>　其未嘗言者亦不必重事又有且言其時不及其爻</span>
<span class='tline' id='l511' data-llen='10641:10668'><a onclick="displayPageImage('KR1a0097', 'WYG', '014-29a' );" name="014-29a" class="pb">[014-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='10668:10691'>　之材皆臨時參考湏先㸔卦乃㸔得繫辭學者全要</span>
<span class='tline' id='l513' data-llen='10691:10705'>　識時若不識時不足以言學</span>
<span class='tline' id='l514' data-llen='10705:10728'>地載神氣神氣風霆風霆流行庶物露生此説坤二震</span>
<span class='tline' id='l515' data-llen='10728:10740'>　三巽四接連一叚學問</span>
<span class='tline' id='l516' data-llen='10740:10763'>萬以忠曰一部易隨時隨事剛柔莫為典要然總是中</span>
<span class='tline' id='l517' data-llen='10763:10786'>　和中者知也中節也和又只是中中在何處討豈是</span>
<span class='tline' id='l518' data-llen='10786:10809'>　卦爻中間一畫又只在喜怒哀樂之未發耳是一部</span>
<span class='tline' id='l519' data-llen='10809:10832'>　易全在我故程門以看喜怒哀樂未發為相傳㫖訣</span>
<span class='tline' id='l520' data-llen='10832:10859'><a onclick="displayPageImage('KR1a0097', 'WYG', '014-29b' );" name="014-29b" class="pb">[014-29b] <img width="20"  src="/static/img/kanseki-5.png"/></a></span>
<span class='tline' id='l521' data-llen='10859:10872'>　此伊川先生解易之隨也</span>
<span class='tline' id='l522' data-llen='10872:10895'>王氏曰閏天之餘數也其法以日為度日行十二月中</span>
<span class='tline' id='l523' data-llen='10895:10918'>　不匝十二度故置閏以歸其餘日陽也陽有餘物也</span>
<span class='tline' id='l524' data-llen='10918:10941'>　不盡用而歸之于終故常餘閏陽之餘也夫惟有餘</span>
<span class='tline' id='l525' data-llen='10941:10964'>　為不可窮故厯家以置閏成嵗物以之生而大衍歸</span>
<span class='tline' id='l526' data-llen='10964:10987'>　竒象閏耳扐成卦通于其説者則知有餘之不可窮</span>
<span class='tline' id='l527' data-llen='10987:10994'>　為天道矣</span>
<span class='tline' id='l528' data-llen='10994:11003'>　易像鈔卷十四</span>
</p>
<p>
</p>
  </div>
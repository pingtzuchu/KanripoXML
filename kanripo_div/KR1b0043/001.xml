<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0043', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　尚書䟽衍卷一　　　　　　眀　陳第　撰</span><br/>
<span class='tline' id='l10' data-llen='210:215'>尚書攷</span><br/>
<span class='tline' id='l11' data-llen='215:238'>　尚書有今文古文今文二十八篇曰堯典曰臯陶謨</span><br/>
<span class='tline' id='l12' data-llen='238:261'>　曰禹貢曰甘誓曰湯誓曰盤庚曰髙宗肜日曰西伯</span><br/>
<span class='tline' id='l13' data-llen='261:284'>　戡黎曰㣲子曰牧誓曰洪範曰金縢曰大誥曰康誥</span><br/>
<span class='tline' id='l14' data-llen='284:307'>　曰酒誥曰梓材曰召誥曰洛誥曰多士曰無逸曰君</span><br/>
<span class='tline' id='l15' data-llen='307:330'>　奭曰多方曰立政曰顧命曰吕刑曰文侯之命曰費</span><br/>
<span class='tline' id='l16' data-llen='330:356'><a onclick="displayPageImage('KR1b0043', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='356:379'>　誓曰秦誓是也合序為二十九古文二十五篇曰大</span><br/>
<span class='tline' id='l18' data-llen='379:403'>　禹謨曰五子之歌曰𦙍征曰仲虺之誥曰湯誥曰伊</span><br/>
<span class='tline' id='l19' data-llen='403:426'>　訓曰太甲三篇曰咸有一徳曰說命三篇曰泰誓三</span><br/>
<span class='tline' id='l20' data-llen='426:456'>　篇曰武成曰旅<img height='20' width='20' alt='&amp;KR0729' title='KR0729' src='https://raw.githubusercontent.com/kanripo/KR-Gaiji/master/images/KR0729.png'/>曰微子之命曰蔡仲之命曰周官</span><br/>
<span class='tline' id='l21' data-llen='456:479'>　曰君陳曰畢命曰君牙曰伯冏是也今文本自伏生</span><br/>
<span class='tline' id='l22' data-llen='479:502'>　伏生為秦博士當秦焚書伏生壁藏之及漢定求其</span><br/>
<span class='tline' id='l23' data-llen='502:525'>　書亡数十篇獨得二十九篇即以教於齊魯之間古</span><br/>
<span class='tline' id='l24' data-llen='525:548'>　文本自孔安國魯共王壊孔子宅欲以為宫而得古</span><br/>
<span class='tline' id='l25' data-llen='548:574'><a onclick="displayPageImage('KR1b0043', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:597'>　文於壊壁中以校今文多二十五篇安國獻之漢武</span><br/>
<span class='tline' id='l27' data-llen='597:620'>　受詔作傳又于堯典分出舜典臯陶謨分出益稷盤</span><br/>
<span class='tline' id='l28' data-llen='620:643'>　庚分出二篇顧命分出康王之誥合今文古文共為</span><br/>
<span class='tline' id='l29' data-llen='643:666'>　五十八篇傳成值巫蠱之禍不及上聞世弗得而見</span><br/>
<span class='tline' id='l30' data-llen='666:689'>　之也先此有得偽泰誓者謂之今文泰誓與安國泰</span><br/>
<span class='tline' id='l31' data-llen='689:712'>　誓不同儒者聞安國尚書有五十八而未之見遂有</span><br/>
<span class='tline' id='l32' data-llen='712:735'>　張覇之徒亦于伏生書分出盤庚二篇康王之誥一</span><br/>
<span class='tline' id='l33' data-llen='735:758'>　篇為三十一篇増入偽泰誓三篇又偽作舜典一篇</span><br/>
<span class='tline' id='l34' data-llen='758:784'><a onclick="displayPageImage('KR1b0043', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:807'>　汨作一篇九共九篇大禹謨一篇益稷一篇五子之</span><br/>
<span class='tline' id='l36' data-llen='807:831'>　歌一篇𦙍征一篇湯誥一篇咸有一徳一篇典寳一</span><br/>
<span class='tline' id='l37' data-llen='831:861'>　篇伊訓一篇肆命一篇原命一篇武成一篇旅<img height='20' width='20' alt='&amp;KR0729' title='KR0729' src='https://raw.githubusercontent.com/kanripo/KR-Gaiji/master/images/KR0729.png'/>一</span><br/>
<span class='tline' id='l38' data-llen='861:884'>　篇冏命一篇亦為五十八篇篇目雖與安國同自泰</span><br/>
<span class='tline' id='l39' data-llen='884:907'>　誓而下二十七篇皆非安國之舊矣劉向作别録班</span><br/>
<span class='tline' id='l40' data-llen='907:930'>　固作藝文志及後漢書儒林傳所稱古文尚書者實</span><br/>
<span class='tline' id='l41' data-llen='930:954'>　皆張覇之偽書非安國之古文故馬融鄭𤣥劉歆趙</span><br/>
<span class='tline' id='l42' data-llen='954:978'>　岐服䖍韋昭王肅杜預之倫皆未見孔傳故鄭𤣥註</span><br/>
<span class='tline' id='l43' data-llen='978:1004'><a onclick="displayPageImage('KR1b0043', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1004:1027'>　禮記趙岐註孟子韋昭註國語杜預註左傳凡有引</span><br/>
<span class='tline' id='l45' data-llen='1027:1050'>　用二十五篇者皆曰逸書曰篇亡道其實也安得以</span><br/>
<span class='tline' id='l46' data-llen='1050:1073'>　目所未見而附㑹以為知乎至晉鄭沖始得古文以</span><br/>
<span class='tline' id='l47' data-llen='1073:1096'>　授蘇愉愉授梁桞桞皇甫謐之外弟也謐于桞邉得</span><br/>
<span class='tline' id='l48' data-llen='1096:1119'>　古文尚書故作帝王世紀桞授臧曹曹授梅賾賾于</span><br/>
<span class='tline' id='l49' data-llen='1119:1142'>　前晉奏上而施行焉自是人人知有古文矣余按孔</span><br/>
<span class='tline' id='l50' data-llen='1142:1165'>　頴逹所攷而詳其顛末如是則見斯文興廢不偶然</span><br/>
<span class='tline' id='l51' data-llen='1165:1169'>　也</span><br/>
<span class='tline' id='l52' data-llen='1169:1195'><a onclick="displayPageImage('KR1b0043', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1195:1200'>古文辨</span><br/>
<span class='tline' id='l54' data-llen='1200:1223'>　孔安國古文二十五篇至東晉始顕唐人疏之始大</span><br/>
<span class='tline' id='l55' data-llen='1223:1246'>　行于世未有議其為偽者宋吳才老始曰安國所増</span><br/>
<span class='tline' id='l56' data-llen='1246:1269'>　多之書皆文從字順非若伏生之書詰曲聱牙至有</span><br/>
<span class='tline' id='l57' data-llen='1269:1292'>　不可讀者朱考亭因之曰安國書至東晉時方出前</span><br/>
<span class='tline' id='l58' data-llen='1292:1315'>　此諸儒皆未見可疑之甚吳草廬又因之曰二十五</span><br/>
<span class='tline' id='l59' data-llen='1315:1338'>　篇采緝補綴無一字無所本而平緩卑弱殊不類秦</span><br/>
<span class='tline' id='l60' data-llen='1338:1361'>　漢以前之文噫三子言出疑古文者紛然矣愚竊以</span><br/>
<span class='tline' id='l61' data-llen='1361:1387'><a onclick="displayPageImage('KR1b0043', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1387:1410'>　為過也今文自殷盤周誥外若堯典臯謨甘誓湯誓</span><br/>
<span class='tline' id='l63' data-llen='1410:1433'>　髙宗肜日西伯戡黎牧誓洪範無逸顧命何嘗不文</span><br/>
<span class='tline' id='l64' data-llen='1433:1456'>　從字順乎必詰曲聱牙而後可則魯論不得與繫辭</span><br/>
<span class='tline' id='l65' data-llen='1456:1479'>　並行矣何者竒正異也况書之顕晦亦自有時公羊</span><br/>
<span class='tline' id='l66' data-llen='1479:1502'>　立學官自漢武始榖梁立自漢宣漢平之世劉歆移</span><br/>
<span class='tline' id='l67' data-llen='1502:1525'>　書博士始立左氏漢初詩有齊魯毛韓四家而毛最</span><br/>
<span class='tline' id='l68' data-llen='1525:1548'>　後出傳禮者五家而小戴最後出班固漢書采自史</span><br/>
<span class='tline' id='l69' data-llen='1548:1571'>　記自後漢至晉註觧漢書者二十餘家史記未有也</span><br/>
<span class='tline' id='l70' data-llen='1571:1597'><a onclick="displayPageImage('KR1b0043', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1597:1620'>　卒之左氏毛詩小戴史記皆盛行至今抑不特書為</span><br/>
<span class='tline' id='l72' data-llen='1620:1643'>　然大禹治水勒碑南岳翳于林莽数千年韓昌黎刻</span><br/>
<span class='tline' id='l73' data-llen='1643:1666'>　意求之弗得至宋末嘉定而始露至明嘉靖而始傳</span><br/>
<span class='tline' id='l74' data-llen='1666:1689'>　似未可以前人未見而謂作禹碑者偽也左國禮記</span><br/>
<span class='tline' id='l75' data-llen='1689:1712'>　諸書稱引二十五篇彬彬具在今謂作古文者采綴</span><br/>
<span class='tline' id='l76' data-llen='1712:1735'>　為之是倒置本末而以枝葉作根榦矣且其紀綱道</span><br/>
<span class='tline' id='l77' data-llen='1735:1758'>　徳經緯人事深沉而切至髙朗而矯健又安見其平</span><br/>
<span class='tline' id='l78' data-llen='1758:1781'>　緩卑弱乎先漢之文渾雄馳騁本其所長然偏駁或</span><br/>
<span class='tline' id='l79' data-llen='1781:1807'><a onclick="displayPageImage('KR1b0043', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1807:1830'>　悖乎理義斷制不醇乎徳音故不可與古文並論也</span><br/>
<span class='tline' id='l81' data-llen='1830:1853'>　孔頴逹曰古文經雖然早出晚始得行其詞富而偹</span><br/>
<span class='tline' id='l82' data-llen='1853:1877'>　其義𢎞而雅故復而不厭乆而愈亮可謂知言也已</span><br/>
<span class='tline' id='l83' data-llen='1877:1900'>　嗟夫書之所以貴真以其言之得也足以立極也所</span><br/>
<span class='tline' id='l84' data-llen='1900:1923'>　以悪偽以其言之失也不足以垂訓也今自天子公</span><br/>
<span class='tline' id='l85' data-llen='1923:1946'>　卿大夫士庶人服習古文而皆耿然有裨于性情治</span><br/>
<span class='tline' id='l86' data-llen='1946:1966'>　理乃不得其精妙區區以迹訾之不亦逺乎</span><br/>
<span class='tline' id='l87' data-llen='1966:1989'>　近世旌川梅鷟拾吳朱三子之緒餘而譸張立論直</span><br/>
<span class='tline' id='l88' data-llen='1989:2015'><a onclick="displayPageImage('KR1b0043', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2015:2038'>　㫁謂古文晉皇甫謐偽作也集合諸傳記所引而補</span><br/>
<span class='tline' id='l90' data-llen='2038:2061'>　綴為之似矣不知文本于意意逹而文成若彼此瞻</span><br/>
<span class='tline' id='l91' data-llen='2061:2084'>　顧勉強牽合則詞必有所不暢今讀二十五篇抑何</span><br/>
<span class='tline' id='l92' data-llen='2084:2107'>　其婉妥而條逹也又如禹謨克艱二語謂本論語之</span><br/>
<span class='tline' id='l93' data-llen='2107:2130'>　為君難為臣不易也不矜不伐謂本老子之夫惟不</span><br/>
<span class='tline' id='l94' data-llen='2130:2153'>　争故天下莫能與争也滿招損謙受益謂本易之謙</span><br/>
<span class='tline' id='l95' data-llen='2153:2176'>　尊而光卑而不可踰也不知宇宙殊時而一理聖賢</span><br/>
<span class='tline' id='l96' data-llen='2176:2199'>　異世而同心安得以其詞之相近也而遽謂其相襲</span><br/>
<span class='tline' id='l97' data-llen='2199:2225'><a onclick="displayPageImage('KR1b0043', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2225:2248'>　乎又如人心道心則謂本之道經嘗考荀子曰舜之</span><br/>
<span class='tline' id='l99' data-llen='2248:2271'>　治天下不以事詔而萬物成故道經曰人心之危道</span><br/>
<span class='tline' id='l100' data-llen='2271:2294'>　心之㣲註者曰此虞書語而云道經盖有道之經也</span><br/>
<span class='tline' id='l101' data-llen='2294:2317'>　即虞書也今鷟指為道經豈别有所據乎又如五子</span><br/>
<span class='tline' id='l102' data-llen='2317:2340'>　之歌欝陶乎予心顔厚有忸怩謂欝陶取孟子顔厚</span><br/>
<span class='tline' id='l103' data-llen='2340:2364'>　取諸詩𦙍征之火炎崑岡玉石俱焚取諸三國志仲</span><br/>
<span class='tline' id='l104' data-llen='2364:2388'>　虺之慚徳取諸季札曰聖人之𢎞也而猶有慚徳口</span><br/>
<span class='tline' id='l105' data-llen='2388:2412'>　實取諸王孫圉曰以寡君為口實湯誥之降𠂻取諸</span><br/>
<span class='tline' id='l106' data-llen='2412:2438'><a onclick="displayPageImage('KR1b0043', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2438:2462'>　夫差曰天降𠂻于吳伊訓從諫弗咈取諸班彪之從</span><br/>
<span class='tline' id='l108' data-llen='2462:2485'>　諫如順流太甲升髙陟遐取諸中庸之行逺自邇登</span><br/>
<span class='tline' id='l109' data-llen='2485:2508'>　髙自卑咸有一徳之觀徳觀政取諸吕氏春秋之引</span><br/>
<span class='tline' id='l110' data-llen='2508:2531'>　曰五世之廟可以觀德萬夫之長可以生謀說命建</span><br/>
<span class='tline' id='l111' data-llen='2531:2554'>　邦設都取諸墨子尚同之篇泰誓離心離徳取諸子</span><br/>
<span class='tline' id='l112' data-llen='2554:2577'>　太叔曰棄同即異是謂離徳武成歸馬放牛取諸樂</span><br/>
<span class='tline' id='l113' data-llen='2577:2600'>　記馬散之華山之陽而弗復乗牛散之桃林之野而</span><br/>
<span class='tline' id='l114' data-llen='2600:2623'>　弗復服旅獒為山九仞謂為山取諸論語九仞取諸</span><br/>
<span class='tline' id='l115' data-llen='2623:2649'><a onclick="displayPageImage('KR1b0043', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2649:2672'>　孟子㣲子之命余嘉乃徳取諸左氏王命管仲曰余</span><br/>
<span class='tline' id='l117' data-llen='2672:2695'>　嘉乃勲應乃懿徳蔡仲之命致辟管叔于商囚蔡叔</span><br/>
<span class='tline' id='l118' data-llen='2695:2718'>　于郭鄰取諸祝佗云管蔡惎間王室王于是乎殺管</span><br/>
<span class='tline' id='l119' data-llen='2718:2741'>　叔而蔡蔡叔周官制治于未亂保邦于未危取諸老</span><br/>
<span class='tline' id='l120' data-llen='2741:2764'>　子為之于未有圖之于未亂君陳勿辟勿宥取諸文</span><br/>
<span class='tline' id='l121' data-llen='2764:2787'>　王世子公曰宥之有司曰在辟公又曰宥之有司又</span><br/>
<span class='tline' id='l122' data-llen='2787:2810'>　曰在辟畢命收放心取諸孟子求其放心而已矣君</span><br/>
<span class='tline' id='l123' data-llen='2810:2833'>　牙思其艱以圖其易取諸老子圖難于其易為大于</span><br/>
<span class='tline' id='l124' data-llen='2833:2859'><a onclick="displayPageImage('KR1b0043', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2859:2882'>　其細伯冏交修不逮取諸楚語衛武公曰朝夕交戒</span><br/>
<span class='tline' id='l126' data-llen='2882:2905'>　我諸如此類難以悉数句疵其攘字剥其竊無非欲</span><br/>
<span class='tline' id='l127' data-llen='2905:2928'>　二十五篇古文盡廢之而後已語曰不有廢也其何</span><br/>
<span class='tline' id='l128' data-llen='2928:2952'>　以興故廢禹謨而復有禹謨者出廢五子之歌與𦙍</span><br/>
<span class='tline' id='l129' data-llen='2952:2976'>　征而復有五子之歌與𦙍征者出廢商周仲虺諸篇</span><br/>
<span class='tline' id='l130' data-llen='2976:2999'>　而復有仲虺諸篇者出則廢之誠是也然由君子觀</span><br/>
<span class='tline' id='l131' data-llen='2999:3022'>　之不可廢也何者二十五篇其㫖奥其詞文卑而髙</span><br/>
<span class='tline' id='l132' data-llen='3022:3045'>　近而逺幽通鬼神明合禮樂故味道之士見則愛愛</span><br/>
<span class='tline' id='l133' data-llen='3045:3071'><a onclick="displayPageImage('KR1b0043', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3071:3094'>　則玩紬繹而浸漬嘆息而咏歌擬議之以身化裁之</span><br/>
<span class='tline' id='l135' data-llen='3094:3117'>　以政定事功而成亹亹矣孰是書也而可以偽疑之</span><br/>
<span class='tline' id='l136' data-llen='3117:3140'>　乎故疑心生則味道之心必不篤矣夫干將鏌鎁沉</span><br/>
<span class='tline' id='l137' data-llen='3140:3163'>　埋豐獄人莫之知也張華雷煥出之遂為天下寳古</span><br/>
<span class='tline' id='l138' data-llen='3163:3176'>　文之出于東晉亦猶是也</span><br/>
<span class='tline' id='l139' data-llen='3176:3199'>　前漢民間得泰誓三篇有白魚入于王舟火復于王</span><br/>
<span class='tline' id='l140' data-llen='3199:3222'>　屋流為烏諸語董仲舒司馬遷皆引用之矣馬融書</span><br/>
<span class='tline' id='l141' data-llen='3222:3245'>　序曰泰誓後得案其文似若淺露又春秋引泰誓曰</span><br/>
<span class='tline' id='l142' data-llen='3245:3271'><a onclick="displayPageImage('KR1b0043', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3271:3294'>　民之所欲天必從之國語引泰誓曰朕夢恊朕卜襲</span><br/>
<span class='tline' id='l144' data-llen='3294:3317'>　于休祥戎商必克孟子引泰誓曰我武惟揚侵于之</span><br/>
<span class='tline' id='l145' data-llen='3317:3340'>　疆則取于殘殺伐用張于湯有光孫卿引泰誓曰獨</span><br/>
<span class='tline' id='l146' data-llen='3340:3363'>　夫受禮記引泰誓曰予克受非予武惟朕文考無罪</span><br/>
<span class='tline' id='l147' data-llen='3363:3386'>　受克予非朕文考有罪惟予小子無良今文泰誓皆</span><br/>
<span class='tline' id='l148' data-llen='3386:3409'>　無此語吾見書傳多矣所引泰誓而不在泰誓者甚</span><br/>
<span class='tline' id='l149' data-llen='3409:3432'>　多孔頴逹曰今泰誓所無者古文泰誓皆有則古文</span><br/>
<span class='tline' id='l150' data-llen='3432:3455'>　為真復何疑乎乃後儒又以集合傳記摽奪句字疑</span><br/>
<span class='tline' id='l151' data-llen='3455:3481'><a onclick="displayPageImage('KR1b0043', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3481:3504'>　之不識必何如而後可也嗟夫質諸理而後天下之</span><br/>
<span class='tline' id='l153' data-llen='3504:3527'>　至言可知也徴諸用而後天下之大業可見也今聊</span><br/>
<span class='tline' id='l154' data-llen='3527:3550'>　舉其一二曰可愛非君可畏非民曰予視天下愚夫</span><br/>
<span class='tline' id='l155' data-llen='3550:3573'>　愚婦一能勝予曰惟天生民有欲無主乃亂曰古有</span><br/>
<span class='tline' id='l156' data-llen='3573:3596'>　夏先后方懋厥徳罔有天災山川鬼神亦莫不寕暨</span><br/>
<span class='tline' id='l157' data-llen='3596:3619'>　鳥獸魚鱉咸若曰有言逆于汝心必求諸道有言遜</span><br/>
<span class='tline' id='l158' data-llen='3619:3642'>　于汝志必求諸非道曰匹夫匹婦不獲自盡民主罔</span><br/>
<span class='tline' id='l159' data-llen='3642:3665'>　與成厥功曰予弗克俾厥后惟堯舜其心媿耻若撻</span><br/>
<span class='tline' id='l160' data-llen='3665:3691'><a onclick="displayPageImage('KR1b0043', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3691:3714'>　于市一夫不獲則曰時予之辜曰我聞吉人為善惟</span><br/>
<span class='tline' id='l162' data-llen='3714:3737'>　日不足凶人為不善亦惟日不足曰玩人䘮徳玩物</span><br/>
<span class='tline' id='l163' data-llen='3737:3761'>　䘮志曰為善不同同歸于治為悪不同同歸于亂曰位</span><br/>
<span class='tline' id='l164' data-llen='3761:3784'>　不期驕禄不期侈曰惟民生厚因物有遷違上所命</span><br/>
<span class='tline' id='l165' data-llen='3784:3807'>　從厥攸好曰嗚呼罔曰弗克惟既厥心罔曰民寡惟</span><br/>
<span class='tline' id='l166' data-llen='3807:3830'>　慎厥事曰爾身克正罔敢弗正民心罔中惟爾之中</span><br/>
<span class='tline' id='l167' data-llen='3830:3853'>　曰非人其吉惟貨其吉若時瘝厥官此皆精絶純粹</span><br/>
<span class='tline' id='l168' data-llen='3853:3876'>　之談古今不易之定論也采之何書取之何策乎故</span><br/>
<span class='tline' id='l169' data-llen='3876:3903'><a onclick="displayPageImage('KR1b0043', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3903:3926'>　曰質諸理而後天下之至言可知也嘗試有虗中之</span><br/>
<span class='tline' id='l171' data-llen='3926:3949'>　主願治之君爰以伊訓說命進而格之則賈誼可無</span><br/>
<span class='tline' id='l172' data-llen='3949:3972'>　痛哭之䟽陸贄不煩累牘之章矣又或有暴戾之衆</span><br/>
<span class='tline' id='l173' data-llen='3972:3995'>　乖梗之俗爰以君陳畢命術而施之則商鞅可無峻</span><br/>
<span class='tline' id='l174' data-llen='3995:4018'>　法廣漢可無缿筒矣故曰徴諸用而後天下之大業</span><br/>
<span class='tline' id='l175' data-llen='4018:4041'>　可見也是故服劒者期于銛利而不期于墨陽莫邪</span><br/>
<span class='tline' id='l176' data-llen='4041:4064'>　乗馬者期于千里而不期于驊騮騄耳誦書者期于</span><br/>
<span class='tline' id='l177' data-llen='4064:4087'>　甄物成化而不期于今文古文况今文古文實皆上</span><br/>
<span class='tline' id='l178' data-llen='4087:4114'><a onclick="displayPageImage('KR1b0043', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4114:4137'>　古之遺書故不精于論則不知古文不知古文則不</span><br/>
<span class='tline' id='l180' data-llen='4137:4160'>　知今文借曰予知徒以名取之而已矣是故宋人之</span><br/>
<span class='tline' id='l181' data-llen='4160:4183'>　疑尚在两可之間至鷟作尚書譜醜乎罵矣是非君</span><br/>
<span class='tline' id='l182' data-llen='4183:4195'>　子之言逹人所屏棄也</span><br/>
<span class='tline' id='l183' data-llen='4195:4200'>引書證</span><br/>
<span class='tline' id='l184' data-llen='4200:4223'>　昔孔子觀書周室得虞夏商周之典删其善者百篇</span><br/>
<span class='tline' id='l185' data-llen='4223:4246'>　與詩易禮樂並行以教後世遭秦亂伏生壁而蔵之</span><br/>
<span class='tline' id='l186' data-llen='4246:4269'>　竟亡数十篇及孔安國得古文尚書多二十餘篇是</span><br/>
<span class='tline' id='l187' data-llen='4269:4296'><a onclick="displayPageImage('KR1b0043', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4296:4319'>　伏生所亡即安國所得也校之百篇尚存其半豈非</span><br/>
<span class='tline' id='l189' data-llen='4319:4342'>　斯文之大幸歟後儒乃以今文為真也古文偽也不</span><br/>
<span class='tline' id='l190' data-llen='4342:4365'>　過謂文章爾雅訓詞坦眀耳以今觀于左國禮記及</span><br/>
<span class='tline' id='l191' data-llen='4365:4388'>　諸書傳引二十五篇者多至八九章少亦三四章皆</span><br/>
<span class='tline' id='l192' data-llen='4388:4411'>　爾雅坦眀無有艱深險澀語也豈所引者皆偽乎夫</span><br/>
<span class='tline' id='l193' data-llen='4411:4434'>　為諸書所稱引者既皆爾雅坦眀而諸書所未稱引</span><br/>
<span class='tline' id='l194' data-llen='4434:4457'>　者必欲其艱深險澀是一篇而二體也豈虞夏商周</span><br/>
<span class='tline' id='l195' data-llen='4457:4480'>　之本經乎愚故臚而列之以俟觀考者焉若引用今</span><br/>
<span class='tline' id='l196' data-llen='4480:4507'><a onclick="displayPageImage('KR1b0043', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4507:4522'>　文則弗録人既弗疑無庸贅矣</span><br/>
<span class='tline' id='l198' data-llen='4522:4545'>　吕氏春秋引夏書曰天子之徳廣運乃神乃武乃文</span><br/>
<span class='tline' id='l199' data-llen='4545:4568'>　左傳文公七年郤缺引夏書曰戒之用休董之用威</span><br/>
<span class='tline' id='l200' data-llen='4568:4591'>　勸之以九歌俾勿壊莊公八年公引夏書曰臯陶邁</span><br/>
<span class='tline' id='l201' data-llen='4591:4614'>　種徳徳乃降㐮公二十一年臧武仲引夏書曰念兹</span><br/>
<span class='tline' id='l202' data-llen='4614:4637'>　在兹釋兹在兹名言兹在兹允出兹在兹二十三年</span><br/>
<span class='tline' id='l203' data-llen='4637:4660'>　仲尼引夏書曰念兹在兹哀公六年孔子引夏書曰</span><br/>
<span class='tline' id='l204' data-llen='4660:4683'>　允出兹在兹襄公二十六年聲子引夏書曰與其殺</span><br/>
<span class='tline' id='l205' data-llen='4683:4710'><a onclick="displayPageImage('KR1b0043', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4710:4733'>　不辜寕失不經孟子引書曰洚水警予襄公五年引</span><br/>
<span class='tline' id='l207' data-llen='4733:4756'>　夏書曰成允成功國語内史過引夏書有之曰衆非</span><br/>
<span class='tline' id='l208' data-llen='4756:4779'>　元后何戴后非衆罔與守邦墨子引禹誓曰濟濟有</span><br/>
<span class='tline' id='l209' data-llen='4779:4802'>　衆咸聽朕言蠢兹有苖用天之罰孟子引書曰祗載</span><br/>
<span class='tline' id='l210' data-llen='4802:4830'>　見瞽瞍夔夔齊栗瞽瞍亦允若皆大禹謨文也<span class='krp-note'>禹謨/當云</span></span><br/>
<span class='tline' id='l211' data-llen='4830:4865'>　<span class='krp-note'>虞書以事關禹故目為夏書猶洪範本/周書以箕子所陳故傳引之曰商書</span></span><br/>
<span class='tline' id='l212' data-llen='4865:4888'>　左傳襄公四年魏絳引夏訓有之曰有窮后羿國語</span><br/>
<span class='tline' id='l213' data-llen='4888:4911'>　單襄公引書曰民可近也不可下也知伯國引夏書</span><br/>
<span class='tline' id='l214' data-llen='4911:4938'><a onclick="displayPageImage('KR1b0043', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4938:4961'>　有之曰一人三失怨豈在眀不見是圖哀公六年孔</span><br/>
<span class='tline' id='l216' data-llen='4961:4984'>　子引夏書曰惟彼陶唐帥彼天常有此冀方今失其</span><br/>
<span class='tline' id='l217' data-llen='4984:5007'>　行亂其紀綱乃㓕而亡單襄公引夏書有之曰關石</span><br/>
<span class='tline' id='l218' data-llen='5007:5023'>　和鈞王府則有皆五子之歌文也</span><br/>
<span class='tline' id='l219' data-llen='5023:5046'>　襄公二十一年祁奚引書曰聖有謨訓眀徴定保襄</span><br/>
<span class='tline' id='l220' data-llen='5046:5069'>　公十四年師曠引夏書曰遒人以木鐸狥于路官師</span><br/>
<span class='tline' id='l221' data-llen='5069:5092'>　相規工執藝事以諫昭公十七年大史引夏書曰辰</span><br/>
<span class='tline' id='l222' data-llen='5092:5115'>　不集于房瞽奏鼓嗇夫馳庶人走昭二十三年公子</span><br/>
<span class='tline' id='l223' data-llen='5115:5142'><a onclick="displayPageImage('KR1b0043', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5142:5166'>　光云吾聞之曰作事威克其愛雖小必濟皆𦙍征文</span><br/>
<span class='tline' id='l225' data-llen='5166:5170'>　也</span><br/>
<span class='tline' id='l226' data-llen='5170:5193'>　孟子引書曰葛伯仇餉又引書曰湯一征自葛始天</span><br/>
<span class='tline' id='l227' data-llen='5193:5216'>　下信之東面而征西夷怨南面而征北狄怨又引書</span><br/>
<span class='tline' id='l228' data-llen='5216:5239'>　曰徯我后后來其蘇宣公十二年隨武子引仲虺有</span><br/>
<span class='tline' id='l229' data-llen='5239:5263'>　言曰取亂侮亡兼弱也襄公十四年中行獻子引仲虺</span><br/>
<span class='tline' id='l230' data-llen='5263:5286'>　有言曰亡者侮之亂者取之推亡固存國之道也三</span><br/>
<span class='tline' id='l231' data-llen='5286:5309'>　十年子皮曰仲虺之志云亂者取之亡者侮之推亡</span><br/>
<span class='tline' id='l232' data-llen='5309:5336'><a onclick="displayPageImage('KR1b0043', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5336:5352'>　固存國之利也皆仲虺之誥文也</span><br/>
<span class='tline' id='l234' data-llen='5352:5376'>　論語引曰予小子履敢用𤣥牡敢昭告于皇皇后帝</span><br/>
<span class='tline' id='l235' data-llen='5376:5399'>　有罪不敢赦帝臣不蔽簡在帝心朕躬有罪無以萬</span><br/>
<span class='tline' id='l236' data-llen='5399:5422'>　方萬方有罪罪在朕躬墨子引亦同國語單襄公引</span><br/>
<span class='tline' id='l237' data-llen='5422:5445'>　先王之令有之曰天道賞善而罰滛故凡我造國無</span><br/>
<span class='tline' id='l238' data-llen='5445:5469'>　從匪彛無即慆淫各守爾典以承天休内史過引曰余</span><br/>
<span class='tline' id='l239' data-llen='5469:5492'>　一人有罪無以萬夫萬夫有罪在余一人皆湯誥文</span><br/>
<span class='tline' id='l240' data-llen='5492:5496'>　也</span><br/>
<span class='tline' id='l241' data-llen='5496:5523'><a onclick="displayPageImage('KR1b0043', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5523:5546'>　孟子引伊訓曰天誅造攻自牧宫朕載自亳大學引</span><br/>
<span class='tline' id='l243' data-llen='5546:5569'>　太甲曰顧諟天之眀命緇衣引尹吉曰惟尹躬先見</span><br/>
<span class='tline' id='l244' data-llen='5569:5592'>　于西邑夏自周有終相亦惟終坊記引書云厥辟不</span><br/>
<span class='tline' id='l245' data-llen='5592:5615'>　辟沗厥祖緇衣引太甲曰毋越厥命以自覆也若虞</span><br/>
<span class='tline' id='l246' data-llen='5615:5638'>　機張往省括于度則釋公孫丑引伊尹曰予不狎于</span><br/>
<span class='tline' id='l247' data-llen='5638:5661'>　不順表記引太甲曰民非后無能胥以寕后非民無</span><br/>
<span class='tline' id='l248' data-llen='5661:5684'>　以辟四方昭公十年子羽引書曰欲敗度縱敗禮孟</span><br/>
<span class='tline' id='l249' data-llen='5684:5707'>　子引太甲曰天作孽猶可違自作孽不可活又引書</span><br/>
<span class='tline' id='l250' data-llen='5707:5734'><a onclick="displayPageImage('KR1b0043', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5734:5765'>　曰徯我后后來其無罰緇衣引尹吉曰<span class='krp-note'>舊註吉當為/告古文誥字</span></span><br/>
<span class='tline' id='l252' data-llen='5765:5793'>　<span class='krp-note'>之/誤</span>惟尹躬及湯咸有一德皆伊訓太甲咸有一徳文也</span><br/>
<span class='tline' id='l253' data-llen='5793:5816'>　國語白公引武丁作書曰以余正四方余恐徳之不</span><br/>
<span class='tline' id='l254' data-llen='5816:5839'>　類兹故不言孟子引書曰若藥不瞑眩厥疾不瘳緇</span><br/>
<span class='tline' id='l255' data-llen='5839:5868'>　衣引兌命曰<span class='krp-note'>舊註兌/讀為說</span>惟口起羞惟甲胄起兵惟衣裳</span><br/>
<span class='tline' id='l256' data-llen='5868:5891'>　在笥惟干戈省厥躬又引兌命曰爵無及悪徳民立</span><br/>
<span class='tline' id='l257' data-llen='5891:5914'>　而正事純而祭祀是為不敬事煩則亂事神則難國</span><br/>
<span class='tline' id='l258' data-llen='5914:5937'>　語白公引書必交修毋余棄也學記引兌命曰敬遜</span><br/>
<span class='tline' id='l259' data-llen='5937:5964'><a onclick="displayPageImage('KR1b0043', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5964:5987'>　務時敏厥修乃來又引兌命曰斆學半文王世子引</span><br/>
<span class='tline' id='l261' data-llen='5987:6004'>　兌命曰念終始典于學皆說命文也</span><br/>
<span class='tline' id='l262' data-llen='6004:6027'>　孟子引書曰天降下民作之君作之師惟曰其助上</span><br/>
<span class='tline' id='l263' data-llen='6027:6050'>　帝寵之四方有罪無罪惟我在天下曷敢有越厥志</span><br/>
<span class='tline' id='l264' data-llen='6050:6073'>　襄公三十一年穆叔引太誓曰民之所欲天必從之</span><br/>
<span class='tline' id='l265' data-llen='6073:6096'>　昭公元年子羽引太誓國語單襄公引太誓亦同昭</span><br/>
<span class='tline' id='l266' data-llen='6096:6119'>　公七年史朝曰筮襲于夣武王所用也國語單襄公</span><br/>
<span class='tline' id='l267' data-llen='6119:6142'>　引太誓曰朕夣恊朕卜襲于休祥戎商必克昭二十</span><br/>
<span class='tline' id='l268' data-llen='6142:6169'><a onclick="displayPageImage('KR1b0043', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6169:6193'>　四年萇𢎞引泰誓曰紂有億兆夷人亦有離徳余有</span><br/>
<span class='tline' id='l270' data-llen='6193:6216'>　亂臣十人同心同徳臧宣叔曰太誓所謂商兆民離</span><br/>
<span class='tline' id='l271' data-llen='6216:6239'>　周十人同孟子引泰誓曰天視自我民視天聼自我</span><br/>
<span class='tline' id='l272' data-llen='6239:6262'>　民聼又引泰誓曰我武惟揚侵于之疆則取于殘殺</span><br/>
<span class='tline' id='l273' data-llen='6262:6285'>　伐用張于湯有光墨子兼愛篇引泰誓曰文王若日</span><br/>
<span class='tline' id='l274' data-llen='6285:6308'>　若月乍照光于四方于西土坊記引泰誓曰予克紂</span><br/>
<span class='tline' id='l275' data-llen='6308:6331'>　非予武惟朕文考無罪紂克予非朕文考有罪惟予</span><br/>
<span class='tline' id='l276' data-llen='6331:6343'>　小子無良皆泰誓文也</span><br/>
<span class='tline' id='l277' data-llen='6343:6370'><a onclick="displayPageImage('KR1b0043', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6370:6393'>　襄公三十一年北宫文子曰周書數文王之徳曰大</span><br/>
<span class='tline' id='l279' data-llen='6393:6416'>　國畏其力小國懐其徳昭公七年無宇曰昔武王數</span><br/>
<span class='tline' id='l280' data-llen='6416:6439'>　紂之罪以告諸侯曰紂為天下逋逃主萃淵藪孟子</span><br/>
<span class='tline' id='l281' data-llen='6439:6463'>　引東征綏厥士女匪厥𤣥黄紹我周王見休惟臣附</span><br/>
<span class='tline' id='l282' data-llen='6463:6486'>　于大邑周又曰吾于武成取二三策而已矣以至仁</span><br/>
<span class='tline' id='l283' data-llen='6486:6506'>　伐至不仁而何其血之流杵也皆武成文也</span><br/>
<span class='tline' id='l284' data-llen='6506:6529'>　仲尼對陳人問隼曰昔武王克商通道于九夷八蠻</span><br/>
<span class='tline' id='l285' data-llen='6529:6552'>　僖公五年宫之竒引周書曰民不易物惟徳繄物皆</span><br/>
<span class='tline' id='l286' data-llen='6552:6579'><a onclick="displayPageImage('KR1b0043', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6579:6593'>　旅<img height='20' width='20' alt='&amp;KR0729' title='KR0729' src='https://raw.githubusercontent.com/kanripo/KR-Gaiji/master/images/KR0729.png'/>文也</span><br/>
<span class='tline' id='l288' data-llen='6593:6616'>　定公四年祝佗云蔡仲改行帥徳周公舉之以為已</span><br/>
<span class='tline' id='l289' data-llen='6616:6639'>　卿士見諸王而命之以蔡其命書云王曰胡無若爾</span><br/>
<span class='tline' id='l290' data-llen='6639:6662'>　考之違王命也僖五年宫之竒引周書曰皇天無親</span><br/>
<span class='tline' id='l291' data-llen='6662:6685'>　惟徳是輔襄二十五年太叔文子引書曰慎始而敬</span><br/>
<span class='tline' id='l292' data-llen='6685:6700'>　終終以不困皆蔡仲之命文也</span><br/>
<span class='tline' id='l293' data-llen='6700:6723'>　論語引書曰孝乎惟孝友于兄弟施于有政僖公五</span><br/>
<span class='tline' id='l294' data-llen='6723:6746'>　年宫之竒引周書曰黍稷非馨眀徳惟馨緇衣引君</span><br/>
<span class='tline' id='l295' data-llen='6746:6773'><a onclick="displayPageImage('KR1b0043', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6773:6796'>　陳曰未見聖若弗克見既見聖亦不克由聖緇衣引</span><br/>
<span class='tline' id='l297' data-llen='6796:6821'>　君陳曰出入自爾師虞庶言同坊記引君陳曰爾有嘉謀</span><br/>
<span class='tline' id='l298' data-llen='6821:6844'>　嘉猷入告爾君于内女乃順之于外曰此謀此猷惟</span><br/>
<span class='tline' id='l299' data-llen='6844:6867'>　我后之徳於乎是惟良顕哉國語富辰引書有之曰</span><br/>
<span class='tline' id='l300' data-llen='6867:6884'>　必有忍也若能有濟也皆君陳文也</span><br/>
<span class='tline' id='l301' data-llen='6884:6912'>　緇衣引君雅曰<span class='krp-note'>牙雅古/通音</span>夏日暑雨小民惟曰怨資冬</span><br/>
<span class='tline' id='l302' data-llen='6912:6935'>　祈寒小民亦惟曰怨孟子引書曰丕顯哉文王謨丕</span><br/>
<span class='tline' id='l303' data-llen='6935:6958'>　承哉武王烈佑啟我後人咸以正無缺皆君牙文也</span><br/>
<span class='tline' id='l304' data-llen='6958:6985'><a onclick="displayPageImage('KR1b0043', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6985:7008'>　愚按古文二十五篇其未為諸書稱引者僅微子之</span><br/>
<span class='tline' id='l306' data-llen='7008:7031'>　命周官畢命冏命四篇耳然皆文從字順曷嘗有詰</span><br/>
<span class='tline' id='l307' data-llen='7031:7054'>　曲聱牙之體乎夫文本于事事致于理要以逹上下</span><br/>
<span class='tline' id='l308' data-llen='7054:7078'>　之情齊衆寡之論宣祗懼之㫖暢堙欝之𠂻導之善</span><br/>
<span class='tline' id='l309' data-llen='7078:7101'>　所以禁其惡約之正所以絶其邪典謨訓誥誓命貢</span><br/>
<span class='tline' id='l310' data-llen='7101:7124'>　征歌範皆是物也故或時而正或時而竒正而愚夫</span><br/>
<span class='tline' id='l311' data-llen='7124:7147'>　愚婦知之竒則文人學士不能以句而作者無心也</span><br/>
<span class='tline' id='l312' data-llen='7147:7172'>　譬之指以揮音而音非指履以出跡而跡豈履也哉故善</span><br/>
<span class='tline' id='l313' data-llen='7172:7199'><a onclick="displayPageImage('KR1b0043', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7199:7222'>　讀書者遇竒而不求其正值正而不求其竒始也誦</span><br/>
<span class='tline' id='l315' data-llen='7222:7245'>　言以索意既也得意而忘言若與古人揖讓于一堂</span><br/>
<span class='tline' id='l316' data-llen='7245:7268'>　而晤言于一室目覩其色耳聞其聲身廸其矩而心</span><br/>
<span class='tline' id='l317' data-llen='7268:7290'>　聆其神也善善而無惡正正而無邪世治則以行</span><br/>
<span class='tline' id='l318' data-llen='7290:7313'>　吾道世亂則以㓗吾身夫是之謂深于書者也詩曰</span><br/>
<span class='tline' id='l319' data-llen='7313:7324'>　既見君子庶幾有臧</span><br/>
<span class='tline' id='l320' data-llen='7324:7329'>尚書評</span><br/>
<span class='tline' id='l321' data-llen='7329:7352'>　夫書之不全皆委之秦火矣按秦本記始皇三十四</span><br/>
<span class='tline' id='l322' data-llen='7352:7379'><a onclick="displayPageImage('KR1b0043', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7379:7402'>　年李斯議謂諸生不師今而學古以非當世惑亂黔</span><br/>
<span class='tline' id='l324' data-llen='7402:7425'>　首令天下有藏詩書百家語者悉詣守尉襍燒之越</span><br/>
<span class='tline' id='l325' data-llen='7425:7448'>　三年始皇崩又越三年二世㓕又越五年漢髙即皇</span><br/>
<span class='tline' id='l326' data-llen='7448:7471'>　帝位焚書之年嵗戊子漢髙即位嵗己亥相去十二</span><br/>
<span class='tline' id='l327' data-llen='7471:7494'>　年耳且張蒼秦之柱史叔孫通伏生秦之博士陸賈</span><br/>
<span class='tline' id='l328' data-llen='7494:7517'>　酈食其申公軰皆秦儒生豈以十二年之間遂至一</span><br/>
<span class='tline' id='l329' data-llen='7517:7540'>　廢掃地莊子云詩書禮樂鄒魯之士搢紳先生多能</span><br/>
<span class='tline' id='l330' data-llen='7540:7563'>　眀之孟子荀卿述王道論詩書其及門弟子往往散</span><br/>
<span class='tline' id='l331' data-llen='7563:7590'><a onclick="displayPageImage('KR1b0043', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7590:7613'>　處列國戰國去秦何幾一經焰火遂爾澌滅何也且</span><br/>
<span class='tline' id='l333' data-llen='7613:7635'>　漢興至武帝亦六七十年間耳伏生出壁藏謂之</span><br/>
<span class='tline' id='l334' data-llen='7635:7658'>　今文孔安國得壁藏謂之古文卒莫能有辨其是非</span><br/>
<span class='tline' id='l335' data-llen='7658:7681'>　以致或行或不行而張覇之倫復得以偽作傳信于</span><br/>
<span class='tline' id='l336' data-llen='7681:7704'>　世司馬遷董仲舒皆引白魚入舟之事實覇書也豈</span><br/>
<span class='tline' id='l337' data-llen='7704:7727'>　秦及戰國功利之習浹人膚髓而士生其時惟學從</span><br/>
<span class='tline' id='l338' data-llen='7727:7750'>　横長短攻戰之術與夫尊秦儀禮之制而尚書古經</span><br/>
<span class='tline' id='l339' data-llen='7750:7773'>　無復有讀之者耶史稱髙皇帝誅項籍引兵圍魯魯</span><br/>
<span class='tline' id='l340' data-llen='7773:7800'><a onclick="displayPageImage('KR1b0043', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7800:7823'>　中諸儒尚稱誦習禮法弦歌之音不絶此其時去秦</span><br/>
<span class='tline' id='l342' data-llen='7823:7846'>　愈近豈謂講誦者皆非尚書古文耶不然何冺冺也</span><br/>
<span class='tline' id='l343' data-llen='7846:7869'>　其故不可知也漢武行幸河東嘗亡書三篋詔問莫</span><br/>
<span class='tline' id='l344' data-llen='7869:7892'>　能知惟張安世識之具作其事後購求得書以相校</span><br/>
<span class='tline' id='l345' data-llen='7892:7911'>　無所遺失秦漢之際遂無若人可悲也哉</span><br/>
<span class='tline' id='l346' data-llen='7911:7934'>　尚書之文簡短而深閎眀雅而窔奥玩之愈淵行之</span><br/>
<span class='tline' id='l347' data-llen='7934:7957'>　愈切測之不可以為象䘚然而置于前則令人驚怪</span><br/>
<span class='tline' id='l348' data-llen='7957:7980'>　不知何從而得之也誠宇宙間至文哉故自漢至今</span><br/>
<span class='tline' id='l349' data-llen='7980:8007'><a onclick="displayPageImage('KR1b0043', 'WYG', '001-20a' );" name="001-20a" class="pb">[001-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8007:8030'>　文士多矣然必以太史公為絶匠何者以竒勝也故</span><br/>
<span class='tline' id='l351' data-llen='8030:8053'>　當世人物一經序傳班固兢兢録之稍改句字一二</span><br/>
<span class='tline' id='l352' data-llen='8053:8076'>　適以顯其益竒故後世論史或病其取與之謬或譏</span><br/>
<span class='tline' id='l353' data-llen='8076:8099'>　其稽考之疎此誠有之然至于文章之竒妙未有不</span><br/>
<span class='tline' id='l354' data-llen='8099:8122'>　嘆賞而拱手推服之也觀其于左國國策世本楚漢</span><br/>
<span class='tline' id='l355' data-llen='8122:8145'>　春秋諸書剪綴而運量之揚㩁而變化之縱其所至</span><br/>
<span class='tline' id='l356' data-llen='8145:8168'>　若波濤萬里而不知其所歸孰為太史公孰為非太</span><br/>
<span class='tline' id='l357' data-llen='8168:8191'>　史公若淄渑混合但見其淪漣浩渺而已不能以目</span><br/>
<span class='tline' id='l358' data-llen='8191:8218'><a onclick="displayPageImage('KR1b0043', 'WYG', '001-20b' );" name="001-20b" class="pb">[001-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8218:8241'>　辨之也盖得其意放其詞伸縮自在行止由己想其</span><br/>
<span class='tline' id='l360' data-llen='8241:8264'>　致思運筆之趣若飄飄乎天馬蜚空不自知其竒矣</span><br/>
<span class='tline' id='l361' data-llen='8264:8287'>　乃臨當尚書之文眴然而目眩怵然而手拙故于堯</span><br/>
<span class='tline' id='l362' data-llen='8287:8310'>　舜禹湯武典謨誓誥皆兢兢録焉即有句字之改亦</span><br/>
<span class='tline' id='l363' data-llen='8310:8333'>　猶班固之于太史公也盖其意不足以包貫之詞欲</span><br/>
<span class='tline' id='l364' data-llen='8333:8357'>　踴躍而馳騁可乎髙宗肜日曰罔非天𦙍典祀無豐</span><br/>
<span class='tline' id='l365' data-llen='8357:8380'>　于昵今曰罔非天繼常祀毋禮于棄道其義不可通</span><br/>
<span class='tline' id='l366' data-llen='8380:8403'>　也不寕惟是金縢一書破㫁為二前序册祀之意以</span><br/>
<span class='tline' id='l367' data-llen='8403:8430'><a onclick="displayPageImage('KR1b0043', 'WYG', '001-21a' );" name="001-21a" class="pb">[001-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8430:8453'>　及鴟鴞之貽末言周公卒後暴風雷雨王開金縢見</span><br/>
<span class='tline' id='l369' data-llen='8453:8476'>　書曰朕小子其迎夫既卒矣又何迎乎此不無少舛</span><br/>
<span class='tline' id='l370' data-llen='8476:8499'>　也不寕惟是文侯之命平王命晉文侯仇作也今以</span><br/>
<span class='tline' id='l371' data-llen='8499:8522'>　為襄王命文公重耳之詞盖見左傳彤弓矢玈弓矢</span><br/>
<span class='tline' id='l372' data-llen='8522:8545'>　秬鬯一卣之賜同未及察其詞之異也凡若此類皆</span><br/>
<span class='tline' id='l373' data-llen='8545:8568'>　如涇渭之合清濁判然欲新竒而弗得矣其惟孟子</span><br/>
<span class='tline' id='l374' data-llen='8568:8591'>　乎孟子述堯舜湯武不一而足猶然孟子輿之文人</span><br/>
<span class='tline' id='l375' data-llen='8591:8614'>　不得而窺其間也意得也愚嘗謂孟子之文在太史</span><br/>
<span class='tline' id='l376' data-llen='8614:8641'><a onclick="displayPageImage('KR1b0043', 'WYG', '001-21b' );" name="001-21b" class="pb">[001-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8641:8647'>　公之上</span><br/>
<span class='tline' id='l378' data-llen='8647:8670'>　詩莫妙于毛詩文莫妙于尚書毛詩之妙愚于古音</span><br/>
<span class='tline' id='l379' data-llen='8670:8693'>　考述其梗槩矣尚書之妙豈惟其政事道徳之宗抑</span><br/>
<span class='tline' id='l380' data-llen='8693:8716'>　亦具典要體裁之雅後世莫窺其涯涘也夫文章乾</span><br/>
<span class='tline' id='l381' data-llen='8716:8739'>　坤之大用士能文者操觚伸紙孰不以宗古自命然</span><br/>
<span class='tline' id='l382' data-llen='8739:8762'>　法唐宋止矣進之史漢止矣又進之左國畫然止矣</span><br/>
<span class='tline' id='l383' data-llen='8762:8785'>　盖時勢所束而著作各有所施也昔王莾居攝東郡</span><br/>
<span class='tline' id='l384' data-llen='8785:8808'>　興師莾依周公作大誥諭之純襲其詞卒不及自遣</span><br/>
<span class='tline' id='l385' data-llen='8808:8835'><a onclick="displayPageImage('KR1b0043', 'WYG', '001-22a' );" name="001-22a" class="pb">[001-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8835:8858'>　一語彼謂誦法周公宜若是矣不知修詞立言貴得</span><br/>
<span class='tline' id='l387' data-llen='8858:8881'>　古人之精意襲其意上也襲其詞下也襲詞而取其</span><br/>
<span class='tline' id='l388' data-llen='8881:8904'>　十之四五不足觀矣况通篇謄寫則己之情不逹己</span><br/>
<span class='tline' id='l389' data-llen='8904:8927'>　之情不逹欲以曉人風世曷繇哉且武庚三監叛周</span><br/>
<span class='tline' id='l390' data-llen='8927:8950'>　公欲征之而老臣舊人頗謂不可故述王命陳其卜</span><br/>
<span class='tline' id='l391' data-llen='8950:8973'>　吉孜孜焉莾時翟義劉信舉事命將出師舉朝皆以</span><br/>
<span class='tline' id='l392' data-llen='8973:8996'>　為請烏用大誥為乎譬之四尺童子見賔客清談亦</span><br/>
<span class='tline' id='l393' data-llen='8996:9020'>　拱手效之雖得其口吻而昩其事情故莾之大誥童子</span><br/>
<span class='tline' id='l394' data-llen='9020:9047'><a onclick="displayPageImage('KR1b0043', 'WYG', '001-22b' );" name="001-22b" class="pb">[001-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9047:9070'>　之為也一恒人醜之矣惟唐韓退之獨知五十八篇</span><br/>
<span class='tline' id='l396' data-llen='9070:9093'>　為文字之祖故淮西碑法舜典也佛骨疏法無逸也</span><br/>
<span class='tline' id='l397' data-llen='9093:9116'>　畵記法顧命也詞意並佳遂成絶筆桞子厚曰本之</span><br/>
<span class='tline' id='l398' data-llen='9116:9139'>　書以求其質夫書豈獨質而已哉噫此特為文論之</span><br/>
<span class='tline' id='l399' data-llen='9139:9143'>　也</span><br/>
<span class='tline' id='l400' data-llen='9143:9146'>　</span><br/>
<span class='tline' id='l401' data-llen='9146:9149'>　</span><br/>
<span class='tline' id='l402' data-llen='9149:9158'>　尚書疏衍卷一</span><br/>
</p>
<p><br/>
</p>
  </div>
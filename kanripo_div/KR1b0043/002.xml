<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0043', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　尚書疏衍卷二　　　　　　眀　陳第　撰</span><br/>
<span class='tline' id='l10' data-llen='210:221'>曰若稽古帝堯曰放勲</span><br/>
<span class='tline' id='l11' data-llen='221:244'>　按孔傳若順稽考也能順考古道而行之者帝堯此</span><br/>
<span class='tline' id='l12' data-llen='244:267'>　其意似迂而不逹嘗考曰粤越三字古通用蔡注曰</span><br/>
<span class='tline' id='l13' data-llen='267:290'>　若者發語辭史臣將叙堯事故先言考古之帝堯此</span><br/>
<span class='tline' id='l14' data-llen='290:313'>　觧是也然孔蔡皆謂放勲非堯之名故重華文命亦</span><br/>
<span class='tline' id='l15' data-llen='313:336'>　謂非舜禹之名愚考之五帝徳堯髙辛之子也曰放</span><br/>
<span class='tline' id='l16' data-llen='336:362'><a onclick="displayPageImage('KR1b0043', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='362:385'>　勲其仁如天其知如神舜蟜牛之孫瞽瞍之子也曰</span><br/>
<span class='tline' id='l18' data-llen='385:408'>　重華好學孝友聞于四海禹髙陽之孫鯀之子也曰</span><br/>
<span class='tline' id='l19' data-llen='408:431'>　文命敏給克濟其徳不回此其說至眀眀也經之義</span><br/>
<span class='tline' id='l20' data-llen='431:454'>　䟽無以加此孟子稱放勲命契放勲乃殂落史記述</span><br/>
<span class='tline' id='l21' data-llen='454:478'>　本紀世表以至馬融鄭𤣥皇甫謐諸人未嘗異也夫</span><br/>
<span class='tline' id='l22' data-llen='478:501'>　堯舜禹湯豈非古今之通稱乎湯名履實見論語堯</span><br/>
<span class='tline' id='l23' data-llen='501:524'>　舜禹可知矣蘇子瞻曰以文命為禹名則布于四海</span><br/>
<span class='tline' id='l24' data-llen='524:547'>　者何事耶夏書云禹敷土隨山刋木商頌云禹敷下</span><br/>
<span class='tline' id='l25' data-llen='547:573'><a onclick="displayPageImage('KR1b0043', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='573:595'>　土方則弼成五服任土任貢何者非禹之所敷也</span><br/>
<span class='tline' id='l27' data-llen='595:601'>分命羲仲</span><br/>
<span class='tline' id='l28' data-llen='601:624'>　按厯書之作始于黄帝黄帝考星厯立五行正閠餘</span><br/>
<span class='tline' id='l29' data-llen='624:647'>　於是有天地神祗物類之官是謂五官各司其序不</span><br/>
<span class='tline' id='l30' data-llen='647:670'>　相亂也故堯命治厯慎重其事上言厯象日月星辰</span><br/>
<span class='tline' id='l31' data-llen='670:693'>　敬授人時論其統體也推騐考測必極其精杪曶有</span><br/>
<span class='tline' id='l32' data-llen='693:716'>　差則躔度不應矣故分遣四子各居其方察日之出</span><br/>
<span class='tline' id='l33' data-llen='716:740'>　入農之作息昏曉之中星四時之節氣以至人之祁寒</span><br/>
<span class='tline' id='l34' data-llen='740:766'><a onclick="displayPageImage('KR1b0043', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='766:789'>　暑雨物之毛羽生落離合參伍毫髮不爽斯厯元可</span><br/>
<span class='tline' id='l36' data-llen='789:812'>　定矣苟不置閏則氣朔盈虛終莫齊一故曰以閠月</span><br/>
<span class='tline' id='l37' data-llen='812:835'>　定四時成嵗也總之皆治厯眀時之事厯成則隂陽</span><br/>
<span class='tline' id='l38' data-llen='835:858'>　順風雨時百糓登而協氣暢百工有不釐庶績有不</span><br/>
<span class='tline' id='l39' data-llen='858:881'>　熙乎是經文次序最眀且悉蔡注於厯象日月便謂</span><br/>
<span class='tline' id='l40' data-llen='881:904'>　作厯已成於分命則云此下四節言厯既成而分職</span><br/>
<span class='tline' id='l41' data-llen='904:927'>　以頒布且考騐之恐其推歩之或差夫分職頒布云</span><br/>
<span class='tline' id='l42' data-llen='927:951'>　者豈以羲仲頒春厯羲叔頒夏厯和仲和叔頒秋冬厯</span><br/>
<span class='tline' id='l43' data-llen='951:977'><a onclick="displayPageImage('KR1b0043', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='977:1000'>　乎何其錯襍而不一也其考騐之恐錯云者豈以四</span><br/>
<span class='tline' id='l45' data-llen='1000:1023'>　子考春夏秋冬之或差則識之以修改乎何其測候</span><br/>
<span class='tline' id='l46' data-llen='1023:1046'>　之後時也至下文平秩東作又云以厯之節氣早晚</span><br/>
<span class='tline' id='l47' data-llen='1046:1069'>　均次其先後之宜以授有司何其頒布之不豫也近</span><br/>
<span class='tline' id='l48' data-llen='1069:1097'>　世周堯弼<span class='krp-note'>名洪謨/蜀人</span>非之似矣然堯弼以為使四子者</span><br/>
<span class='tline' id='l49' data-llen='1097:1120'>　考騐已頒之厯為編次將來之厯則亦稽之未審也</span><br/>
<span class='tline' id='l50' data-llen='1120:1143'>　傳曰履端於始序則不愆舉正於中民則不惑歸餘</span><br/>
<span class='tline' id='l51' data-llen='1143:1166'>　於終事則不悖此三者治厯一時事也闕一不可以</span><br/>
<span class='tline' id='l52' data-llen='1166:1192'><a onclick="displayPageImage('KR1b0043', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1192:1215'>　為厯噫厯法難矣起于黄帝明于唐虞遵用于夏商</span><br/>
<span class='tline' id='l54' data-llen='1215:1238'>　至周襄王之世閠且失矣漢武起而更定之自太初</span><br/>
<span class='tline' id='l55' data-llen='1238:1252'>　訖元鳯三十嵗而是非莫定</span><br/>
<span class='tline' id='l56' data-llen='1252:1263'>女于時觀厥刑于二女</span><br/>
<span class='tline' id='l57' data-llen='1263:1286'>　按堯之妻舜在克諧以孝之後象之化誨久矣安至</span><br/>
<span class='tline' id='l58' data-llen='1286:1309'>　殺舜為事而欲室其二嫂乎故齊東野人之語皆不</span><br/>
<span class='tline' id='l59' data-llen='1309:1332'>　足辨也愚讀封禅書武帝好神仙燕齊言怪誕者不</span><br/>
<span class='tline' id='l60' data-llen='1332:1355'>　可殫紀戰國道喪人好造言若大浸滔天茫無津岸</span><br/>
<span class='tline' id='l61' data-llen='1355:1381'><a onclick="displayPageImage('KR1b0043', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1381:1406'>　舜所以堲䜛說殄行也又史記帝紀黄帝生𤣥囂𤣥</span><br/>
<span class='tline' id='l63' data-llen='1406:1431'>　囂生蟜極蟜極生帝嚳帝嚳生放勲是為帝堯黄帝又生</span><br/>
<span class='tline' id='l64' data-llen='1431:1456'>　昌意昌意生顓頊顓頊生窮蟬窮蟬生敬康敬康生句望</span><br/>
<span class='tline' id='l65' data-llen='1456:1479'>　句望生橋牛橋牛生瞽瞍瞽瞍生重華是為帝舜則</span><br/>
<span class='tline' id='l66' data-llen='1479:1502'>　堯之二女乃舜之從曽祖姑也豈可以通婚媾乎故</span><br/>
<span class='tline' id='l67' data-llen='1502:1525'>　經有眀文帝紀之世次不足信矣莊子曰六合之外</span><br/>
<span class='tline' id='l68' data-llen='1525:1548'>　聖人存而不論豈惟六合之外唐虞以上存之可也</span><br/>
<span class='tline' id='l69' data-llen='1548:1560'>納于大麓烈風雷雨弗迷</span><br/>
<span class='tline' id='l70' data-llen='1560:1586'><a onclick="displayPageImage('KR1b0043', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1586:1609'>　按孔叢子宰我問書納于大麓烈風雷雨弗迷何謂</span><br/>
<span class='tline' id='l72' data-llen='1609:1632'>　也孔子曰此言人事之應乎天也堯既得舜歴試諸</span><br/>
<span class='tline' id='l73' data-llen='1632:1655'>　艱已而納之于尊顯之官使大録萬機之政是故隂</span><br/>
<span class='tline' id='l74' data-llen='1655:1679'>　陽清和五星不悖烈風雷雨各以其應不有迷錯愆伏</span><br/>
<span class='tline' id='l75' data-llen='1679:1702'>　眀舜之行合乎天也孔安國主此說孔頴逹曰麓聲</span><br/>
<span class='tline' id='l76' data-llen='1702:1725'>　近録此與上三事亦同時也上為變人此為動天故</span><br/>
<span class='tline' id='l77' data-llen='1725:1748'>　最後言之以為成功之驗史記曰堯使舜入山林川</span><br/>
<span class='tline' id='l78' data-llen='1748:1771'>　澤暴風雷雨舜行不迷蔡蘇氏皆主此說蘇且以是</span><br/>
<span class='tline' id='l79' data-llen='1771:1797'><a onclick="displayPageImage('KR1b0043', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1797:1820'>　為受命之祥也愚謂上古用字惟取同音不似後世</span><br/>
<span class='tline' id='l81' data-llen='1820:1843'>　之按字分義故以麓為録義自可通如必泥其字馬</span><br/>
<span class='tline' id='l82' data-llen='1843:1866'>　鄭云麓足也納于大山之足而風雨不迷似亦無足</span><br/>
<span class='tline' id='l83' data-llen='1866:1881'>　怪者故孔叢子之説意似滋長</span><br/>
<span class='tline' id='l84' data-llen='1881:1887'>禋于六宗</span><br/>
<span class='tline' id='l85' data-llen='1887:1910'>　六宗之説自漢以來紛然矣祭法曰埋少牢於泰昭</span><br/>
<span class='tline' id='l86' data-llen='1910:1933'>　祭時也相近於坎壇祭寒暑也王宫祭日也夜眀祭</span><br/>
<span class='tline' id='l87' data-llen='1933:1956'>　月也幽宗祭星也雩宗祭水旱也孔叢子載宰我問</span><br/>
<span class='tline' id='l88' data-llen='1956:1982'><a onclick="displayPageImage('KR1b0043', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1982:2005'>　答與此同故孔安國王肅孔頴逹蘇子瞻蔡仲黙皆</span><br/>
<span class='tline' id='l90' data-llen='2005:2028'>　主是説意近之矣或疑水旱寒暑乃祈禱之祭非有</span><br/>
<span class='tline' id='l91' data-llen='2028:2052'>　當于攝位之事也鄭𤣥則謂星辰司中司命風師雨</span><br/>
<span class='tline' id='l92' data-llen='2052:2075'>　師星五緯也辰日月所㑹十二次也司中司命文昌</span><br/>
<span class='tline' id='l93' data-llen='2075:2098'>　第五第四星也風師箕也雨師畢也按周官大宗伯</span><br/>
<span class='tline' id='l94' data-llen='2098:2121'>　以實柴祀日月星辰以槱燎祀司中司命風師雨師</span><br/>
<span class='tline' id='l95' data-llen='2121:2144'>　今以周禮解虞書恐未必其合也况去日月獨數星</span><br/>
<span class='tline' id='l96' data-llen='2144:2167'>　辰以下為六可乎歐陽大小夏侯皆云所祭者六上</span><br/>
<span class='tline' id='l97' data-llen='2167:2193'><a onclick="displayPageImage('KR1b0043', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2193:2216'>　不謂天下不謂地旁不謂四方在六者之間助隂陽</span><br/>
<span class='tline' id='l99' data-llen='2216:2239'>　變化實一而名六宗矣孔光劉歆以六宗為乾坤六</span><br/>
<span class='tline' id='l100' data-llen='2239:2262'>　子水火風雨山澤也賈逵以為六宗天宗三日月星</span><br/>
<span class='tline' id='l101' data-llen='2262:2285'>　辰地宗三河海岱也馬融云萬物非天不覆非地不</span><br/>
<span class='tline' id='l102' data-llen='2285:2308'>　載非春不生非夏不長非秋不収非冬不藏此其謂</span><br/>
<span class='tline' id='l103' data-llen='2308:2331'>　六宗張髦以為三昭三穆司馬彪謂天宗者日月星</span><br/>
<span class='tline' id='l104' data-llen='2331:2354'>　辰寒暑之属地宗社稷五祀之属四方之宗四時五</span><br/>
<span class='tline' id='l105' data-llen='2354:2377'>　帝之属劉邵謂萬物負隂而抱陽冲氣以為和六宗</span><br/>
<span class='tline' id='l106' data-llen='2377:2403'><a onclick="displayPageImage('KR1b0043', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2403:2426'>　者太極冲和之氣為六宗之氣也張廸以為六代帝</span><br/>
<span class='tline' id='l108' data-llen='2426:2449'>　王杜佑以為昊天上帝與五帝為六近代周堯弼力</span><br/>
<span class='tline' id='l109' data-llen='2449:2472'>　駁諸家而以時也日也月也星辰也社稷也宗廟也</span><br/>
<span class='tline' id='l110' data-llen='2472:2495'>　為六宗噫何其襍擾而不一也孰是孰非不能起虞</span><br/>
<span class='tline' id='l111' data-llen='2495:2518'>　史于地下而質之姑從祭法之言可也闕之亦可也</span><br/>
<span class='tline' id='l112' data-llen='2518:2523'>輯五瑞</span><br/>
<span class='tline' id='l113' data-llen='2523:2546'>　愚謂理道可千載而互思制度不可異時而懸斷孔</span><br/>
<span class='tline' id='l114' data-llen='2546:2569'>　子曰多聞闕疑吾猶及史之闕文也旨哉言矣故五</span><br/>
<span class='tline' id='l115' data-llen='2569:2595'><a onclick="displayPageImage('KR1b0043', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2595:2618'>　瑞五禮五玉三帛二生一死五噐之類虞書未嘗悉</span><br/>
<span class='tline' id='l117' data-llen='2618:2641'>　數其目也漢儒悉以周制當之雖其意不逺而其事</span><br/>
<span class='tline' id='l118' data-llen='2641:2664'>　則非故禮曰鸞車有虞氏之路也鉤車夏后氏之路</span><br/>
<span class='tline' id='l119' data-llen='2664:2687'>　也大路殷路也乗路周路也有虞氏之旂夏后氏之</span><br/>
<span class='tline' id='l120' data-llen='2687:2710'>　綏殷之大白周之大赤泰有虞氏之尊也山罍夏后</span><br/>
<span class='tline' id='l121' data-llen='2710:2733'>　氏之尊也著殷尊也犧象周尊也有虞氏瓦棺夏后</span><br/>
<span class='tline' id='l122' data-llen='2733:2756'>　氏堲周殷人棺椁周人牆置翣又曰五帝殊時不相</span><br/>
<span class='tline' id='l123' data-llen='2756:2779'>　沿樂三王異世不相襲禮又曰聖人南面而治天下</span><br/>
<span class='tline' id='l124' data-llen='2779:2805'><a onclick="displayPageImage('KR1b0043', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2805:2828'>　必自人道始矣立權度量考文章改正朔易服色殊</span><br/>
<span class='tline' id='l126' data-llen='2828:2851'>　徽號異噐械别衣服此其所得與民變革者也其不</span><br/>
<span class='tline' id='l127' data-llen='2851:2874'>　可得變革者則有矣親親也尊尊也長長也男女有</span><br/>
<span class='tline' id='l128' data-llen='2874:2897'>　别也此其不可得與民變革者也剖判古今臚列度</span><br/>
<span class='tline' id='l129' data-llen='2897:2920'>　數亦云辨矣今解經者于五瑞則曰公執桓圭侯執</span><br/>
<span class='tline' id='l130' data-llen='2920:2943'>　信圭伯執躬圭子執糓璧男執蒲璧㩀周禮典瑞之</span><br/>
<span class='tline' id='l131' data-llen='2943:2966'>　文也于五禮則曰吉凶軍賓嘉㩀周禮宗伯之文也</span><br/>
<span class='tline' id='l132' data-llen='2966:2990'>　于三帛則曰諸侯世子執纁公之孤執𤣥附庸之君</span><br/>
<span class='tline' id='l133' data-llen='2990:3016'><a onclick="displayPageImage('KR1b0043', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3016:3039'>　執黄據周禮典命之文而増其帛之色也二生一死</span><br/>
<span class='tline' id='l135' data-llen='3039:3062'>　則曰卿執羔大夫執鴈士執雉據周禮六摯之文而</span><br/>
<span class='tline' id='l136' data-llen='3062:3085'>　去其孤執皮帛庶人執鶩工商執鷄也是言周制則</span><br/>
<span class='tline' id='l137' data-llen='3085:3108'>　備而于虞書豈其持符節合乎且虞之職官有百揆</span><br/>
<span class='tline' id='l138' data-llen='3108:3131'>　有四岳有司空有后稷有司徒有士有工有虞有秩</span><br/>
<span class='tline' id='l139' data-llen='3131:3154'>　宗有典樂有納言外有十二牧與周之六卿分職各</span><br/>
<span class='tline' id='l140' data-llen='3154:3177'>　率其属者不同也况于禮樂制度乎然則必何如而</span><br/>
<span class='tline' id='l141' data-llen='3177:3200'>　後可曰存狐疑之意于稽古之中五瑞則曰若周禮</span><br/>
<span class='tline' id='l142' data-llen='3200:3226'><a onclick="displayPageImage('KR1b0043', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3226:3249'>　公執桓圭等之數五禮則曰若周禮吉凶軍賓嘉之</span><br/>
<span class='tline' id='l144' data-llen='3249:3272'>　類是能達乎四代所以異同而傳信傳疑庶其是矣</span><br/>
<span class='tline' id='l145' data-llen='3272:3295'>　然此猶就周禮可據者言之也若五玉所以為贄五</span><br/>
<span class='tline' id='l146' data-llen='3295:3318'>　噐所以行禮似與五瑞不同今解者曰五玉即五瑞</span><br/>
<span class='tline' id='l147' data-llen='3318:3341'>　五噐即五玉夫瑞者天子之命圭諸侯所世守前既</span><br/>
<span class='tline' id='l148' data-llen='3341:3364'>　輯而班之矣又名之為玉為噐不幾于複乎周禮以</span><br/>
<span class='tline' id='l149' data-llen='3364:3387'>　玉作六噐以禮天地四方以蒼璧禮天以黄琮禮地</span><br/>
<span class='tline' id='l150' data-llen='3387:3411'>　以青圭禮東方以赤璋禮南方以白琥禮西方以𤣥</span><br/>
<span class='tline' id='l151' data-llen='3411:3437'><a onclick="displayPageImage('KR1b0043', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3437:3460'>　璜禮北方虞制未必同也愚謂讀虞書者在得其君</span><br/>
<span class='tline' id='l153' data-llen='3460:3483'>　臣之精神所以運量民物而鼓舞元化者可貴也若</span><br/>
<span class='tline' id='l154' data-llen='3483:3506'>　夫噐數之類知之無能為益不知無能為損闕之可</span><br/>
<span class='tline' id='l155' data-llen='3506:3520'>　矣詩曰我思古人實獲我心</span><br/>
<span class='tline' id='l156' data-llen='3520:3528'>如五噐卒乃復</span><br/>
<span class='tline' id='l157' data-llen='3528:3551'>　孔頴逹曰如若也言諸侯贄之内若是五噐禮終乃</span><br/>
<span class='tline' id='l158' data-llen='3551:3574'>　還之如三帛生死則不還也此盖惑于班瑞而附㑹</span><br/>
<span class='tline' id='l159' data-llen='3574:3597'>　其說不知贄者所以通于上下交際之禮也恐其不</span><br/>
<span class='tline' id='l160' data-llen='3597:3623'><a onclick="displayPageImage('KR1b0043', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3623:3646'>　齊故如之如者同之也曰同律度量衡曰修五禮曰</span><br/>
<span class='tline' id='l162' data-llen='3646:3669'>　如五噐義正相類蔡注曰卒乃復者舉祀禮覲諸侯</span><br/>
<span class='tline' id='l163' data-llen='3669:3692'>　一正朔同制度修五禮如五噐數事皆畢則不復東</span><br/>
<span class='tline' id='l164' data-llen='3692:3714'>　行而遂西向且轉而南行也此解甚當無容喙矣</span><br/>
<span class='tline' id='l165' data-llen='3714:3720'>象以典刑</span><br/>
<span class='tline' id='l166' data-llen='3720:3744'>　虞書五刑漢孔安國馬融鄭𤣥魏王肅唐孔頴逹宋</span><br/>
<span class='tline' id='l167' data-llen='3744:3767'>　蔡仲黙皆以墨劓剕宫大辟當之愚竊以為不然夫</span><br/>
<span class='tline' id='l168' data-llen='3767:3790'>　以至徳禅讓之際時雍風動之時乃制肉刑以待天</span><br/>
<span class='tline' id='l169' data-llen='3790:3817'><a onclick="displayPageImage('KR1b0043', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3817:3840'>　下豈理也哉故怙終賊刑殺也降此則有流有鞭有</span><br/>
<span class='tline' id='l171' data-llen='3840:3863'>　朴有贖是以四凶之罪流之放之竄之殛之庶頑䜛</span><br/>
<span class='tline' id='l172' data-llen='3863:3886'>　説撻之書之此其彰彰懸象若日月也肉刑之設不</span><br/>
<span class='tline' id='l173' data-llen='3886:3909'>　知所起吕刑云苗民弗用靈爰始滛為劓刵椓黥至</span><br/>
<span class='tline' id='l174' data-llen='3909:3932'>　周禮司刑掌五刑之法以麗萬民之罪於是墨劓刖</span><br/>
<span class='tline' id='l175' data-llen='3932:3955'>　宫殺之文始明徴可考周之盛時刑措不用有五聲</span><br/>
<span class='tline' id='l176' data-llen='3955:3978'>　聽之八議寛之太和元氣未始不洋詡于宇宙間也</span><br/>
<span class='tline' id='l177' data-llen='3978:4001'>　漢文帝深傷夫死者不可復生刑者不可復續於是</span><br/>
<span class='tline' id='l178' data-llen='4001:4028'><a onclick="displayPageImage('KR1b0043', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4028:4051'>　遂除肉刑千古之至仁也惟黥劓刖雖除而宫刑尚</span><br/>
<span class='tline' id='l180' data-llen='4051:4074'>　在是以史遷之賢不得全肢體于世君子悲之矣雖</span><br/>
<span class='tline' id='l181' data-llen='4074:4097'>　然刑以弼教閑邪息暴亂也古之聖人兢兢然不敢</span><br/>
<span class='tline' id='l182' data-llen='4097:4120'>　以意重之以傷民命亦不敢以意輕之以失姦宄漢</span><br/>
<span class='tline' id='l183' data-llen='4120:4143'>　文帝詔云有虞氏之時畫衣冠異章服以為戮而民</span><br/>
<span class='tline' id='l184' data-llen='4143:4166'>　弗犯此亦形容其從欲之治云爾乃儒者矯為之説</span><br/>
<span class='tline' id='l185' data-llen='4166:4189'>　曰五帝畫衣冠而民知禁犯墨者皂其巾犯劓者丹</span><br/>
<span class='tline' id='l186' data-llen='4189:4212'>　其服犯臏者墨其體犯宫者襍其屨大辟之罪布其</span><br/>
<span class='tline' id='l187' data-llen='4212:4239'><a onclick="displayPageImage('KR1b0043', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4239:4263'>　衣𥚑而無顔縁此其言之過也丹朱親帝堯子而且</span><br/>
<span class='tline' id='l189' data-llen='4263:4286'>　傲虐朋滛豈以有虞氏之世無一丹朱乎畫衣服足</span><br/>
<span class='tline' id='l190' data-llen='4286:4309'>　以儆之乎四凶之罪亦可屏流殛而弗庸乎臯陶曰</span><br/>
<span class='tline' id='l191' data-llen='4309:4332'>　宥過無大刑故無小中正之軌也然則明于五刑以</span><br/>
<span class='tline' id='l192' data-llen='4332:4355'>　何者為五乎曰鞭朴贖流殺意亦似之未可知也然</span><br/>
<span class='tline' id='l193' data-llen='4355:4378'>　而斷非肉刑可知也夫肉刑不作于堯舜之世也遏</span><br/>
<span class='tline' id='l194' data-llen='4378:4401'>　絶苗民無世在下所以懲奸禁暴使天下日遷善逺</span><br/>
<span class='tline' id='l195' data-llen='4401:4424'>　罪而不知為之者故曰後有作者弗可及已愚讀揚</span><br/>
<span class='tline' id='l196' data-llen='4424:4451'><a onclick="displayPageImage('KR1b0043', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4451:4474'>　子雲法言曰唐虞象刑惟明夏后肉辟三千漢書刑</span><br/>
<span class='tline' id='l198' data-llen='4474:4497'>　法志曰禹承堯舜之後自以徳衰而制肉刑湯武順</span><br/>
<span class='tline' id='l199' data-llen='4497:4520'>　而用之者以俗薄于唐虞故也由此觀之其作于禹</span><br/>
<span class='tline' id='l200' data-llen='4520:4543'>　乎然禹親見唐虞之治固祇徳以先天下者豈忍為</span><br/>
<span class='tline' id='l201' data-llen='4543:4567'>　此斷肢體絶嗣𦙍之刑也法言漢志不足盡信漢武</span><br/>
<span class='tline' id='l202' data-llen='4567:4590'>　䇿制曰殷人執五刑以督教傷肌膚以懲惡攷之六</span><br/>
<span class='tline' id='l203' data-llen='4590:4613'>　經罔有的據惟伊訓臣下不匡其刑墨墨似五刑之</span><br/>
<span class='tline' id='l204' data-llen='4613:4636'>　一解者引叔向之言曰貪以敗官為墨昏墨賊殺臯</span><br/>
<span class='tline' id='l205' data-llen='4636:4663'><a onclick="displayPageImage('KR1b0043', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4663:4686'>　陶之刑也然則禹湯之盛其猶用堯舜之遺乎叔向</span><br/>
<span class='tline' id='l207' data-llen='4686:4709'>　又曰夏有亂政而作禹刑商有亂政而作湯刑意者</span><br/>
<span class='tline' id='l208' data-llen='4709:4732'>　起于夏商之季世而周官采之耶夫聖人制刑所以</span><br/>
<span class='tline' id='l209' data-llen='4732:4755'>　懲惡惡而能改復為全人乃敗壊其四體毁裂其面</span><br/>
<span class='tline' id='l210' data-llen='4755:4778'>　目而斷絶其生生使不得遺育于後世雖欲改過自</span><br/>
<span class='tline' id='l211' data-llen='4778:4801'>　新其道何由故緹縈之語今古之至悲也迨至隋唐</span><br/>
<span class='tline' id='l212' data-llen='4801:4824'>　創法定制以笞杖徒流死為五刑至今用之不廢此</span><br/>
<span class='tline' id='l213' data-llen='4824:4847'>　與唐虞之流竄鞭朴何以異乎嗟夫以漢之賢人君</span><br/>
<span class='tline' id='l214' data-llen='4847:4874'><a onclick="displayPageImage('KR1b0043', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4874:4898'>　子不能言而女子實言之殆天啟其𠂻以造萬世之</span><br/>
<span class='tline' id='l216' data-llen='4898:4921'>　民命非偶然也詩曰先民有言詢于芻蕘諒哉諒哉</span><br/>
<span class='tline' id='l217' data-llen='4921:4927'>五刑有服</span><br/>
<span class='tline' id='l218' data-llen='4927:4950'>　服者刑當而服罪也五服三就易曰革言三就如後</span><br/>
<span class='tline' id='l219' data-llen='4950:4973'>　世讞獄覆審之類盖其慎也孔氏謂大罪于原野大</span><br/>
<span class='tline' id='l220' data-llen='4973:4996'>　夫於朝士於市實本魯語之文然大罪原野者征討</span><br/>
<span class='tline' id='l221' data-llen='4996:5019'>　之兵似不可列之於刑也五流者流雖五刑之一而</span><br/>
<span class='tline' id='l222' data-llen='5019:5042'>　其目有五如四㐫之罪或以静言庸違流或以黨比</span><br/>
<span class='tline' id='l223' data-llen='5042:5069'><a onclick="displayPageImage('KR1b0043', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5069:5092'>　象恭流或以昏迷逆命流或以績用弗成流今其詳</span><br/>
<span class='tline' id='l225' data-llen='5092:5115'>　不可知矣三居者孔子謂大罪四裔次九州之外次</span><br/>
<span class='tline' id='l226' data-llen='5115:5138'>　千里之外意亦近之禹貢扵荒服曰二百里流或於</span><br/>
<span class='tline' id='l227' data-llen='5138:5153'>　荒服而分為三居亦未可定也</span><br/>
<span class='tline' id='l228' data-llen='5153:5159'>陟方乃死</span><br/>
<span class='tline' id='l229' data-llen='5159:5182'>　舊説謂舜陟方岳死于蒼梧之野而𦵏焉檀弓曰</span><br/>
<span class='tline' id='l230' data-llen='5182:5205'>　舜𦵏于蒼梧之野魯語曰舜勤事而野死是也蘇</span><br/>
<span class='tline' id='l231' data-llen='5205:5227'>　子瞻引韓昌黎之説曰地傾東南廵非陟也陟方</span><br/>
<span class='tline' id='l232' data-llen='5227:5254'><a onclick="displayPageImage('KR1b0043', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5254:5276'>　者猶曰升遐爾書曰惟新陟王是也傳書者以乃</span><br/>
<span class='tline' id='l234' data-llen='5276:5298'>　死為陟方之訓盖其章句而後之學者誤以為經</span><br/>
<span class='tline' id='l235' data-llen='5298:5320'>　文也蔡注云陟方乃死猶言殂落而死也既曰殂</span><br/>
<span class='tline' id='l236' data-llen='5320:5342'>　落又曰而死不幾于贅乎蘇氏直以乃死為釋文</span><br/>
<span class='tline' id='l237' data-llen='5342:5364'>　君子亦未敢以為然也或疑舜既倦勤命禹居攝</span><br/>
<span class='tline' id='l238' data-llen='5364:5386'>　則廵狩之事禹事也何舜以垂殁之年而逺陟蠻</span><br/>
<span class='tline' id='l239' data-llen='5386:5408'>　夷之徼乎孟子稱舜卒于鳴條鳴條蒲坂接境當</span><br/>
<span class='tline' id='l240' data-llen='5408:5431'>　不誣矣然愚考零陵九疑實有舜冢秦始皇三十七</span><br/>
<span class='tline' id='l241' data-llen='5431:5458'><a onclick="displayPageImage('KR1b0043', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5458:5481'>　年十一月至雲夢望祀虞舜于九疑山後世帝王祭</span><br/>
<span class='tline' id='l243' data-llen='5481:5504'>　告恒必于是則舜冢非無也冢既非無則野死非妄</span><br/>
<span class='tline' id='l244' data-llen='5504:5527'>　也野死非妄則陟方非誣也經云東廵守至于岱宗</span><br/>
<span class='tline' id='l245' data-llen='5527:5550'>　南廵西廵北廵至于南西北岳陟之為義云胡不可</span><br/>
<span class='tline' id='l246' data-llen='5550:5573'>　太甲曰若陟遐必自邇縂之舊說近是而紛紛之疑</span><br/>
<span class='tline' id='l247' data-llen='5573:5580'>　皆蛇足矣</span><br/>
<span class='tline' id='l248' data-llen='5580:5586'>舜生三十</span><br/>
<span class='tline' id='l249' data-llen='5586:5619'>　鄭𤣥讀舜生三十<span class='krp-note'>句/</span>徵庸三十<span class='krp-note'>句/</span>在位五十載<span class='krp-note'>句/</span>蘇</span><br/>
<span class='tline' id='l250' data-llen='5619:5646'><a onclick="displayPageImage('KR1b0043', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5646:5654'>　東坡從此讀</span><br/>
<span class='tline' id='l252' data-llen='5654:5660'>念茲在兹</span><br/>
<span class='tline' id='l253' data-llen='5660:5683'>　念兹在茲四句舊説皆謂禹勸帝念臯陶念臯陶何</span><br/>
<span class='tline' id='l254' data-llen='5683:5706'>　必若是其義淺矣此正言臯陶之邁種徳也夫種者</span><br/>
<span class='tline' id='l255' data-llen='5706:5729'>　滋殖之義邁者黾勉之意農夫之種也豈惟春耕夏</span><br/>
<span class='tline' id='l256' data-llen='5729:5752'>　耘而秋収哉朝夕廑思出作入息無敢鹵莾滅裂故</span><br/>
<span class='tline' id='l257' data-llen='5752:5775'>　能成厥功臯陶司刑刑者民命所關故臯陶念時此</span><br/>
<span class='tline' id='l258' data-llen='5775:5798'>　事不念時亦此事言時此事不言而信發於心亦此</span><br/>
<span class='tline' id='l259' data-llen='5798:5825'><a onclick="displayPageImage('KR1b0043', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5825:5848'>　事所以廣好生之徳而深入於民心是之謂邁種黎</span><br/>
<span class='tline' id='l261' data-llen='5848:5871'>　民所以懐也其功卓矣故始帝曰念哉終曰惟帝念</span><br/>
<span class='tline' id='l262' data-llen='5871:5894'>　功左傳邾庶其以二邑來奔季孫以公姑姊妻之皆</span><br/>
<span class='tline' id='l263' data-llen='5894:5917'>　有賜于從者於是魯多盗臧武仲不能詰也其復於</span><br/>
<span class='tline' id='l264' data-llen='5917:5940'>　季孫曰紇也聞之在上位者洒濯其心壹以待人軌</span><br/>
<span class='tline' id='l265' data-llen='5940:5963'>　度其信可明徴也而後可以治人夏書曰念兹在兹</span><br/>
<span class='tline' id='l266' data-llen='5963:5986'>　釋兹在兹名言兹在兹允出兹在茲惟帝念功將謂</span><br/>
<span class='tline' id='l267' data-llen='5986:6009'>　由已壹也信由已壹而後功可念也其此章之訓詁</span><br/>
<span class='tline' id='l268' data-llen='6009:6036'><a onclick="displayPageImage('KR1b0043', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6036:6041'>　也歟</span><br/>
<span class='tline' id='l270' data-llen='6041:6051'>明于五刑以弼五教</span><br/>
<span class='tline' id='l271' data-llen='6051:6074'>　孟子曰使契為司徒教以人倫父子有親君臣有義</span><br/>
<span class='tline' id='l272' data-llen='6074:6097'>　夫婦有别長幼有序朋友有信此自天地剖判以來</span><br/>
<span class='tline' id='l273' data-llen='6097:6120'>　聖人教天下不可得而變革者也民不率教則䋲之</span><br/>
<span class='tline' id='l274' data-llen='6120:6143'>　以刑於是有不親不義不别不序不信之刑教之所</span><br/>
<span class='tline' id='l275' data-llen='6143:6166'>　服刑之所去也教之所悖刑之所施也故教行則刑</span><br/>
<span class='tline' id='l276' data-llen='6166:6189'>　益省刑立則教益彰家語曰雖有不孝弑上之獄而</span><br/>
<span class='tline' id='l277' data-llen='6189:6216'><a onclick="displayPageImage('KR1b0043', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6216:6239'>　無䧟刑之民雖有滛亂變聞之獄而無䧟刑之民雖</span><br/>
<span class='tline' id='l279' data-llen='6239:6262'>　有姦邪賊盗靡法妄行之獄而無䧟刑之民是之謂</span><br/>
<span class='tline' id='l280' data-llen='6262:6285'>　至徳至治之世也故讀唐虞之書若登春臺之上熈</span><br/>
<span class='tline' id='l281' data-llen='6285:6297'>　然翔風洽藹然協氣流</span><br/>
<span class='tline' id='l282' data-llen='6297:6303'>負罪引慝</span><br/>
<span class='tline' id='l283' data-llen='6303:6326'>　舜之事父母䖏兄弟自他人視之若無罪慝然者此</span><br/>
<span class='tline' id='l284' data-llen='6326:6349'>　不知孝道之難與大舜之心也夫家人骨肉之間安</span><br/>
<span class='tline' id='l285' data-llen='6349:6372'>　忍論是非可否故舜不得于親惴惴然真以為罪真</span><br/>
<span class='tline' id='l286' data-llen='6372:6399'><a onclick="displayPageImage('KR1b0043', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6399:6422'>　以為慝由中心逹于面目若見己之當刑當誅投豺</span><br/>
<span class='tline' id='l288' data-llen='6422:6445'>　虎而父母非厲磔四體而父母非刻者故服田力穡</span><br/>
<span class='tline' id='l289' data-llen='6445:6468'>　之間不覺涕泣之横集呼號之慘戚也孟子曰人悦</span><br/>
<span class='tline' id='l290' data-llen='6468:6491'>　之好色富貴無足以解憂者惟順于父母可以解憂</span><br/>
<span class='tline' id='l291' data-llen='6491:6514'>　揚子雲曰事父母自知不足矣其舜乎二子知舜之</span><br/>
<span class='tline' id='l292' data-llen='6514:6537'>　心矣是心也於動天地格鬼神孚臣民感蠻貊何有</span><br/>
<span class='tline' id='l293' data-llen='6537:6560'>　嗟夫當軍旅之間而談祗父之事舍攻戰之法而拜</span><br/>
<span class='tline' id='l294' data-llen='6560:6582'>　至誠之言此唐虞至徳之妙用非叔世所能識也</span><br/>
<span class='tline' id='l295' data-llen='6582:6609'><a onclick="displayPageImage('KR1b0043', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6609:6626'>曰若稽古臯陶曰允廸厥徳謨眀弼諧</span><br/>
<span class='tline' id='l297' data-llen='6626:6649'>　或問放勲重華文命既為堯舜禹之名則此允廸亦</span><br/>
<span class='tline' id='l298' data-llen='6649:6672'>　為臯陶之名乎曰堯舜禹之名有帝徳帝繫可考據</span><br/>
<span class='tline' id='l299' data-llen='6672:6695'>　也故稽堯曰放勲下即序堯徳舜禹亦然詞至順矣</span><br/>
<span class='tline' id='l300' data-llen='6695:6718'>　然史固有詞同而實異者不可一例齊之何者不必</span><br/>
<span class='tline' id='l301' data-llen='6718:6741'>　出于一人之手也蔡注稽古臯陶言曰允廸厥徳謨</span><br/>
<span class='tline' id='l302' data-llen='6741:6764'>　眀弼諧禹曰俞如何詞亦似順若作稽古臯陶名曰</span><br/>
<span class='tline' id='l303' data-llen='6764:6787'>　允廸下叙其徳所謀者眀所弼者諧堯舜禹之例義</span><br/>
<span class='tline' id='l304' data-llen='6787:6814'><a onclick="displayPageImage('KR1b0043', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6814:6837'>　無不可但臯陶未有言禹曰俞又誰乎然蘇子瞻疑</span><br/>
<span class='tline' id='l306' data-llen='6837:6860'>　弼諧之下必有闕文是亦一説也或問曰若為發語</span><br/>
<span class='tline' id='l307' data-llen='6860:6875'>　詞於何證之曰越若來見召誥</span><br/>
<span class='tline' id='l308' data-llen='6875:6894'>亦行有九徳亦言其人有徳乃言曰載采采</span><br/>
<span class='tline' id='l309' data-llen='6894:6917'>　夫民之不安自官邪也官之失徳無以擇之也以九</span><br/>
<span class='tline' id='l310' data-llen='6917:6940'>　徳擇之則不失人矣故臯陶因禹之問答之以人之</span><br/>
<span class='tline' id='l311' data-llen='6940:6963'>　所行原有九徳為治者亦言其人有何徳乃可曰任</span><br/>
<span class='tline' id='l312' data-llen='6963:6986'>　事事九徳下文歴數之矣亦言其人有徳即日宣日</span><br/>
<span class='tline' id='l313' data-llen='6986:7013'><a onclick="displayPageImage('KR1b0043', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7013:7036'>　嚴翕受敷施之意載采采即浚眀有家亮采有邦庶</span><br/>
<span class='tline' id='l315' data-llen='7036:7059'>　績其凝之意蘇曰論其人則曰斯人也有某徳言其</span><br/>
<span class='tline' id='l316' data-llen='7059:7079'>　徳則曰是徳也有某事蔡亦本之意似迂逺</span><br/>
<span class='tline' id='l317' data-llen='7079:7085'>日宣三徳</span><br/>
<span class='tline' id='l318' data-llen='7085:7108'>　人難于全徳用難于求備故九徳之中得有三人者</span><br/>
<span class='tline' id='l319' data-llen='7108:7131'>　宣逹之可以治家得有六人者尊嚴敬用之可以治</span><br/>
<span class='tline' id='l320' data-llen='7131:7154'>　國得有九人者合受而　布之可以治天下故日宣</span><br/>
<span class='tline' id='l321' data-llen='7154:7177'>　日嚴正與翕受敷施相應得人有多寡則治效有逺</span><br/>
<span class='tline' id='l322' data-llen='7177:7204'><a onclick="displayPageImage('KR1b0043', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7204:7227'>　近此陳謨之意為官人設也蔡傳曰九徳有其三尤</span><br/>
<span class='tline' id='l324' data-llen='7227:7250'>　必日宣而充廣之而使之益以著九徳有其六尤必</span><br/>
<span class='tline' id='l325' data-llen='7250:7273'>　日嚴而祗敬之而使之益以謹則似乎修徳之事矣</span><br/>
<span class='tline' id='l326' data-llen='7273:7279'>予乗四載</span><br/>
<span class='tline' id='l327' data-llen='7279:7302'>　孔傳謂水乗舟陸乗車泥乗輴山乗樏後儒皆從之</span><br/>
<span class='tline' id='l328' data-llen='7302:7325'>　舟車不易可矣輴史記夏本紀作橇河渠書作毳漢</span><br/>
<span class='tline' id='l329' data-llen='7325:7348'>　書溝洫志亦作毳尸子作蕝實一物也孟康曰橇形</span><br/>
<span class='tline' id='l330' data-llen='7348:7371'>　如箕擿行泥上張守節又詳觧之曰橇形如船而短</span><br/>
<span class='tline' id='l331' data-llen='7371:7398'><a onclick="displayPageImage('KR1b0043', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7398:7421'>　小兩頭㣲起人曲一脚泥上擿進用拾泥上之物孟</span><br/>
<span class='tline' id='l333' data-llen='7421:7444'>　張之觧既得其形又得其用今閩越海濵皆有之泥</span><br/>
<span class='tline' id='l334' data-llen='7444:7467'>　行之具必不可易者也如淳謂以板置泥上以通行</span><br/>
<span class='tline' id='l335' data-llen='7467:7490'>　路夫置板以行泥此拙滯之法不可以變通轉移彼</span><br/>
<span class='tline' id='l336' data-llen='7490:7513'>　盖未至海濵而覩所謂橇特以意度之而已耳樏史</span><br/>
<span class='tline' id='l337' data-llen='7513:7536'>　記夏本紀作檋河渠書作橋漢書溝洫志作梮實一</span><br/>
<span class='tline' id='l338' data-llen='7536:7559'>　物也如淳曰梮謂以鉄如錐頭長半寸施之履下不</span><br/>
<span class='tline' id='l339' data-llen='7559:7582'>　蹉跌也蔡注從之愚見吳下僕夫施鉄環于草履下</span><br/>
<span class='tline' id='l340' data-llen='7582:7609'><a onclick="displayPageImage('KR1b0043', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7609:7632'>　以走沮洳之地可免顛蹶俗呼為甲馬亦呼為脚澀</span><br/>
<span class='tline' id='l342' data-llen='7632:7655'>　此僕傭所用豈以禹而用之故知如淳之説舛也韋</span><br/>
<span class='tline' id='l343' data-llen='7655:7678'>　昭云梮木噐也如今轝床人舉以行此説頗近之愚</span><br/>
<span class='tline' id='l344' data-llen='7678:7701'>　謂史記作橋橋即今之轎也愚嘗登泰岱與五當絶</span><br/>
<span class='tline' id='l345' data-llen='7701:7724'>　頂其土人以竹兠子施皮絆於肩遇峻陡則挾之以</span><br/>
<span class='tline' id='l346' data-llen='7724:7747'>　行上下嶺坂如飛山行之具必不可易者豈以禹而</span><br/>
<span class='tline' id='l347' data-llen='7747:7770'>　廢之夫曰四載如舟車乃可以載惟其可載故可以</span><br/>
<span class='tline' id='l348' data-llen='7770:7793'>　乗若如淳之説置板于泥施鉄于履板鉄之類既不</span><br/>
<span class='tline' id='l349' data-llen='7793:7820'><a onclick="displayPageImage('KR1b0043', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7820:7843'>　可謂之載足之所踐又豈可謂之乗乎夫禹稱神聖</span><br/>
<span class='tline' id='l351' data-llen='7843:7866'>　用物有宜水乗舟不病渉也陸乗車可致逺也泥乗</span><br/>
<span class='tline' id='l352' data-llen='7866:7889'>　橇從者曲其足也山乗橋僕者施其絆也勞形而有</span><br/>
<span class='tline' id='l353' data-llen='7889:7912'>　逸形者在逸形而有勞心者存此所以地平天成萬</span><br/>
<span class='tline' id='l354' data-llen='7912:7935'>　世永頼也或問子謂讀書有疑則闕今不闕四載可</span><br/>
<span class='tline' id='l355' data-llen='7935:7958'>　乎曰此無待于闕也水陸而廢舟車泥山而廢橇橋</span><br/>
<span class='tline' id='l356' data-llen='7958:7981'>　則沒世不行尋文矣故知大禹决不能舎斯四者而</span><br/>
<span class='tline' id='l357' data-llen='7981:7994'>　别有所濟也以理㫁之也</span><br/>
<span class='tline' id='l358' data-llen='7994:8021'><a onclick="displayPageImage('KR1b0043', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8021:8029'>暨益奏庶鮮食</span><br/>
<span class='tline' id='l360' data-llen='8029:8052'>　或問鮮食何食也曰糓食也糓食何以謂鮮食曰新</span><br/>
<span class='tline' id='l361' data-llen='8052:8075'>　熟而食之不曰鮮乎詩云我取其陳食我農夫夫以</span><br/>
<span class='tline' id='l362' data-llen='8075:8098'>　舊粟為陳則以新粟為鮮宜矣問艱食何也曰糓食</span><br/>
<span class='tline' id='l363' data-llen='8098:8121'>　也既曰鮮又曰艱何也水之方導平原曠野即可耕</span><br/>
<span class='tline' id='l364' data-llen='8121:8144'>　也故不見其艱及治水底績畎澮俱修難耕之處穡</span><br/>
<span class='tline' id='l365' data-llen='8144:8167'>　人亦成厥功矣故於益言鮮食於稷言艱食鮮食見</span><br/>
<span class='tline' id='l366' data-llen='8167:8190'>　治水之次苐也漢宋諸儒皆以鮮食為鳥獸魚鱉之</span><br/>
<span class='tline' id='l367' data-llen='8190:8217'><a onclick="displayPageImage('KR1b0043', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8217:8240'>　鮮殺者夫茹毛飲血泰古之時則然非所論于唐虞</span><br/>
<span class='tline' id='l369' data-llen='8240:8263'>　烹飪之世矣故单言食皆謂糓食食哉惟時是矣或</span><br/>
<span class='tline' id='l370' data-llen='8263:8286'>　問方禹隨山刋木稷未降種安得鮮食不知耒耜之</span><br/>
<span class='tline' id='l371' data-llen='8286:8309'>　制起自神農堯未得舜而東作西成未嘗廢也稷特</span><br/>
<span class='tline' id='l372' data-llen='8309:8329'>　修而備之耳故詩曰誕后稷之穡有相之道</span><br/>
<span class='tline' id='l373' data-llen='8329:8339'>以五采彰施于五色</span><br/>
<span class='tline' id='l374' data-llen='8339:8362'>　愚按唐虞之世衣裳文繡服物采章何其盛也鳴球</span><br/>
<span class='tline' id='l375' data-llen='8362:8385'>　琴瑟鼗鼓笙鏞何其備也受終格于宗廟干戚舞于</span><br/>
<span class='tline' id='l376' data-llen='8385:8412'><a onclick="displayPageImage('KR1b0043', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8412:8435'>　两階玉帛行于交際四海備乎八音仰何其馴雅而</span><br/>
<span class='tline' id='l378' data-llen='8435:8458'>　有文也雖未言宫室噐用而宫室噐用可知天下豈</span><br/>
<span class='tline' id='l379' data-llen='8458:8481'>　有服物樂舞之類若此而處陋宫用惡噐者易曰上</span><br/>
<span class='tline' id='l380' data-llen='8481:8504'>　古穴居而野處後世聖人易之以宫室上棟下宇以</span><br/>
<span class='tline' id='l381' data-llen='8504:8527'>　待風雨盖取諸大壮自神農已然矣而禹貢篚匭織</span><br/>
<span class='tline' id='l382' data-llen='8527:8551'>　文檿絲𤣥纁璣組球琳琅玕皆京師之蓄積也韓非</span><br/>
<span class='tline' id='l383' data-llen='8551:8574'>　曰堯舜之有天下也堂髙三尺采椽不斵茅茨不翦</span><br/>
<span class='tline' id='l384' data-llen='8574:8597'>　雖逆旅之宿不勤于此矣冬日鹿裘夏日葛衣粢糲</span><br/>
<span class='tline' id='l385' data-llen='8597:8624'><a onclick="displayPageImage('KR1b0043', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8624:8647'>　之食藜藿之羮飯土匭啜土鉶雖監門之飬不觳於</span><br/>
<span class='tline' id='l387' data-llen='8647:8670'>　此矣非之言過也夫以至聖開天立極垂世乃鄙陋</span><br/>
<span class='tline' id='l388' data-llen='8670:8693'>　若是則百揆四岳九官十二牧可以居處服食乎當</span><br/>
<span class='tline' id='l389' data-llen='8693:8716'>　倮身而野䖏飢餓以從事矣故禹菲飲食惡衣服卑</span><br/>
<span class='tline' id='l390' data-llen='8716:8739'>　宫室亦以後世侈靡之君較之則然豈菲而至于藜</span><br/>
<span class='tline' id='l391' data-llen='8739:8762'>　藿惡而至于鹿裘卑而至于茅茨乎善乎孟子之論</span><br/>
<span class='tline' id='l392' data-llen='8762:8785'>　賦稅曰重之于堯舜之道者非輕之于堯舜之道者</span><br/>
<span class='tline' id='l393' data-llen='8785:8809'>　尤非故堯舜之制度折𠂻於奢儉古今之極則也秦</span><br/>
<span class='tline' id='l394' data-llen='8809:8836'><a onclick="displayPageImage('KR1b0043', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8836:8859'>　皇欲縱欲以明得意故引非之言以鄙薄二帝梁武</span><br/>
<span class='tline' id='l396' data-llen='8859:8882'>　溺浮屠氏至以麫為犧牲皆不免于殺身而喪國也</span><br/>
<span class='tline' id='l397' data-llen='8882:8887'>　悲夫</span><br/>
<span class='tline' id='l398' data-llen='8887:8894'>無若丹朱傲</span><br/>
<span class='tline' id='l399' data-llen='8894:8917'>　儒者之言曰舜之不為慢逰傲虐雖愚者亦當知之</span><br/>
<span class='tline' id='l400' data-llen='8917:8940'>　豈以禹而不知盖以崇髙之位所以警戒者當如是</span><br/>
<span class='tline' id='l401' data-llen='8940:8963'>　也噫是未知人心之幾與舜之所以研其幾也夫空</span><br/>
<span class='tline' id='l402' data-llen='8963:8986'>　洞一心攻之者萬理欲之起倐乎忽乎故有髙朗絶</span><br/>
<span class='tline' id='l403' data-llen='8986:9013'><a onclick="displayPageImage('KR1b0043', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9013:9036'>　倫之品而不能無凡庸卑鄙之心惟其檢察毫芒而</span><br/>
<span class='tline' id='l405' data-llen='9036:9059'>　轉移㣲渺人不知而聖人自知人不懼而聖人甚為</span><br/>
<span class='tline' id='l406' data-llen='9059:9082'>　之懼也易曰見幾而作不俟終日顔氏之子其殆庶</span><br/>
<span class='tline' id='l407' data-llen='9082:9105'>　幾乎有不善未嘗不知知之未嘗復行也故曰不逺</span><br/>
<span class='tline' id='l408' data-llen='9105:9128'>　復無祗悔元吉顔子曰舜何人也予何人也有為者</span><br/>
<span class='tline' id='l409' data-llen='9128:9151'>　亦若是為之于幾而已矣愚少年有友曰陳道通慎</span><br/>
<span class='tline' id='l410' data-llen='9151:9174'>　獨寡過人也嘗謂余曰吾朝夕不能無禽獸之心頼</span><br/>
<span class='tline' id='l411' data-llen='9174:9197'>　廓清之早以䋲墨自矯也不然吾其有遺行耶余曰</span><br/>
<span class='tline' id='l412' data-llen='9197:9224'><a onclick="displayPageImage('KR1b0043', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9224:9247'>　此實聖功千古所同故禹儆舜以丹朱周公戒成王</span><br/>
<span class='tline' id='l414' data-llen='9247:9270'>　無若殷王受之迷酗于酒也惟方寸難防故規誨痛</span><br/>
<span class='tline' id='l415' data-llen='9270:9293'>　切知幾也豈能與世儒之莾莾者道哉未幾道通夭</span><br/>
<span class='tline' id='l416' data-llen='9293:9316'>　矣每讀荘子吾無以為質矣吾無與言之矣未嘗不</span><br/>
<span class='tline' id='l417' data-llen='9316:9324'>　廢書流涕也</span><br/>
<span class='tline' id='l418' data-llen='9324:9330'>弼成五服</span><br/>
<span class='tline' id='l419' data-llen='9330:9353'>　孔安國曰五服甸侯綏要荒也服五百里四方相距</span><br/>
<span class='tline' id='l420' data-llen='9353:9376'>　為方五千里儒者皆以為然愚竊疑之天下地勢南</span><br/>
<span class='tline' id='l421' data-llen='9376:9403'><a onclick="displayPageImage('KR1b0043', 'WYG', '002-24a' );" name="002-24a" class="pb">[002-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9403:9426'>　北長而東西差短况堯舜都冀冀已極北自冀北行</span><br/>
<span class='tline' id='l423' data-llen='9426:9449'>　十里即雲中出此皆夷狄沙漠之處詩曰薄伐玁狁</span><br/>
<span class='tline' id='l424' data-llen='9449:9472'>　至于太原安得有二千五百里之廣若東若西可僅</span><br/>
<span class='tline' id='l425' data-llen='9472:9495'>　僅焉若南則不止二千五百里之数即倍之可也故</span><br/>
<span class='tline' id='l426' data-llen='9495:9518'>　知五服各五百里者截長補短就各服言非必包甸</span><br/>
<span class='tline' id='l427' data-llen='9518:9541'>　服于中而四方相距為方五千里也何者勢弗得也</span><br/>
<span class='tline' id='l428' data-llen='9541:9564'>　試考之禹貢九州冀北矣東青兖西雍梁南豫東南</span><br/>
<span class='tline' id='l429' data-llen='9564:9587'>　徐揚西南荆甸侯綏要荒之制亦就九州規畫之耳</span><br/>
<span class='tline' id='l430' data-llen='9587:9614'><a onclick="displayPageImage('KR1b0043', 'WYG', '002-24b' );" name="002-24b" class="pb">[002-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9614:9637'>　必欲自宅土中而四面環拱䕶之則豫州之嵩髙而</span><br/>
<span class='tline' id='l432' data-llen='9637:9660'>　後可故周公作邑于洛謂之地中天地之所合也四</span><br/>
<span class='tline' id='l433' data-llen='9660:9683'>　時之所交也風雨之所㑹也隂陽之所和也然邑雖</span><br/>
<span class='tline' id='l434' data-llen='9683:9706'>　成而周仍都鎬至平王始遷之耳今言堯舜之冀若</span><br/>
<span class='tline' id='l435' data-llen='9706:9719'>　成周之洛也故不得不辨</span><br/>
<span class='tline' id='l436' data-llen='9719:9722'>　</span><br/>
<span class='tline' id='l437' data-llen='9722:9725'>　</span><br/>
<span class='tline' id='l438' data-llen='9725:9734'>　尚書疏衍卷二</span><br/>
</p>
<p><br/>
</p>
  </div>
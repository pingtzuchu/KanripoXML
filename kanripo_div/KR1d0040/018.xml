<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1d0040', 'WYG', '018-1a' );" name="018-1a" class="pb">[018-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:189'>附授長兒儀禮跋</span><br/>
<span class='tline' id='l9' data-llen='189:212'>儀禮十有七篇依古經錄出其斷節分註則本之信齋</span><br/>
<span class='tline' id='l10' data-llen='212:235'>楊先生夫其辨寢廟之四方位名吉凶之尊卑節級拜</span><br/>
<span class='tline' id='l11' data-llen='235:258'>興之繁省體名肉物之貴賤饌設之隂陽嗚呼小子來</span><br/>
<span class='tline' id='l12' data-llen='258:281'>前若是其雜也抑小而非大也而深察之非節欲强力</span><br/>
<span class='tline' id='l13' data-llen='281:304'>者不足以終其事非心存無放者不足以紀其數非忠</span><br/>
<span class='tline' id='l14' data-llen='304:327'>厚慘怛者不足以致其情大道依之以為實體精爽㑹</span><br/>
<span class='tline' id='l15' data-llen='327:350'>之以為守氣何以識其必然如今禮簡矣爾心或不存</span><br/>
<span class='tline' id='l16' data-llen='350:376'><a onclick="displayPageImage('KR1d0040', 'WYG', '018-1b' );" name="018-1b" class="pb">[018-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='376:399'>力或不足即容且失莊立且失位拜興且忘其數况多</span><br/>
<span class='tline' id='l18' data-llen='399:422'>文縟節如斯禮乎豈特如是即試讀斯經爾口誦之心</span><br/>
<span class='tline' id='l19' data-llen='422:445'>思之則經曲章句錙銖可竭不然則雖盡篇底卷終置</span><br/>
<span class='tline' id='l20' data-llen='445:468'>書而茫然以此而推之讀斯書也履斯禮也必一息無</span><br/>
<span class='tline' id='l21' data-llen='468:491'>間者乃能之必一念無荒者乃能之無間無荒乃仁義</span><br/>
<span class='tline' id='l22' data-llen='491:514'>不去諸心者能之是雜也小也正聖人所謂卑也禮愈</span><br/>
<span class='tline' id='l23' data-llen='514:537'>卑則業愈廣爾其學之習之玩之復之昌黎韓公有云</span><br/>
<span class='tline' id='l24' data-llen='537:560'>子誦其文則思其義習其儀則行其道則將謂子君子</span><br/>
<span class='tline' id='l25' data-llen='560:586'><a onclick="displayPageImage('KR1d0040', 'WYG', '018-2a' );" name="018-2a" class="pb">[018-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='586:593'>也小子勉之</span><br/>
</p>
<p><br/>
</p>
  </div>
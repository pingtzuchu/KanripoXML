<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0040', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部四</span><br/>
<span class='tline' id='l9' data-llen='196:219'>　儀禮述注　　　　　　禮類二<span class='krp-note'>儀禮之屬/</span></span><br/>
<span class='tline' id='l10' data-llen='219:225'>　　提要</span><br/>
<span class='tline' id='l11' data-llen='225:245'>　　　　<span class='krp-note'>臣/</span>等謹按儀禮述注十七卷</span><br/>
<span class='tline' id='l12' data-llen='245:268'>　　　國朝李光坡撰光坡有周禮述注已著録是書</span><br/>
<span class='tline' id='l13' data-llen='268:291'>　　　　取鄭注賈疏總撮大義而節取其詞亦間取</span><br/>
<span class='tline' id='l14' data-llen='291:314'>　　　　諸家異同之説附于後其中注疏原文有可</span><br/>
<span class='tline' id='l15' data-llen='314:337'>　　　　以刪削者如士冠禮筮人執莢抽上韇注曰</span><br/>
<span class='tline' id='l16' data-llen='337:363'><a onclick="displayPageImage('KR1d0040', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:387'>　　　　今時藏弓矢者謂之韇丸也考左𫝊昭公二</span><br/>
<span class='tline' id='l18' data-llen='387:410'>　　　　十五年公徒釋甲執氷而踞杜注氷韇丸或</span><br/>
<span class='tline' id='l19' data-llen='410:433'>　　　　云韇丸箭筩方言曰弓藏謂之鞬或謂之韇</span><br/>
<span class='tline' id='l20' data-llen='433:457'>　　　　丸後漢書南匃奴𫝊曰今齎雜繒五百匹弓</span><br/>
<span class='tline' id='l21' data-llen='457:481'>　　　　韇韇丸一矢四𤼵遣遺單于廣雅作皾㿪此</span><br/>
<span class='tline' id='l22' data-llen='481:504'>　　　　傍借韇丸以明韇字之訓非經之正義刪之</span><br/>
<span class='tline' id='l23' data-llen='504:527'>　　　　可也至如士冠禮賛者洗於房中側酌醴注</span><br/>
<span class='tline' id='l24' data-llen='527:550'>　　　　賛酌者賔尊不入房光坡節此二句則賔不</span><br/>
<span class='tline' id='l25' data-llen='550:576'><a onclick="displayPageImage('KR1d0040', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='576:599'>　　　　自酌而用賛者義遂不明為刪所不應刪矣</span><br/>
<span class='tline' id='l27' data-llen='599:622'>　　　　又注載古文今文最関經義如士喪禮設决</span><br/>
<span class='tline' id='l28' data-llen='622:659'>　　　　麗於<img height='20' width='20' alt='&amp;KR1158' title='KR1158' src='https://raw.githubusercontent.com/kanripo/KR-Gaiji/master/images/KR1158.png'/>注引古文<img height='20' width='20' alt='&amp;KR1158' title='KR1158' src='https://raw.githubusercontent.com/kanripo/KR-Gaiji/master/images/KR1158.png'/>作椀考管子弟子職授</span><br/>
<span class='tline' id='l29' data-llen='659:696'>　　　　必捧<img height='20' width='20' alt='&amp;KR1158' title='KR1158' src='https://raw.githubusercontent.com/kanripo/KR-Gaiji/master/images/KR1158.png'/>羮不以手吕覽本味篇述蕩之<img height='20' width='20' alt='&amp;KR1158' title='KR1158' src='https://raw.githubusercontent.com/kanripo/KR-Gaiji/master/images/KR1158.png'/>髙</span><br/>
<span class='tline' id='l30' data-llen='696:726'>　　　　誘注曰<img height='20' width='20' alt='&amp;KR1158' title='KR1158' src='https://raw.githubusercontent.com/kanripo/KR-Gaiji/master/images/KR1158.png'/>古手腕之字也據此則以古文之</span><br/>
<span class='tline' id='l31' data-llen='726:756'>　　　　捥證今人之<img height='20' width='20' alt='&amp;KR1158' title='KR1158' src='https://raw.githubusercontent.com/kanripo/KR-Gaiji/master/images/KR1158.png'/>義更明晰而光坡槩節之亦</span><br/>
<span class='tline' id='l32' data-llen='756:779'>　　　　為太簡其旁採諸家之言尤時有未審如公</span><br/>
<span class='tline' id='l33' data-llen='779:802'>　　　　食大夫禮曰飲酒漿飲俟於東房注云酒先</span><br/>
<span class='tline' id='l34' data-llen='802:828'><a onclick="displayPageImage('KR1d0040', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='828:851'>　　　　言飲明非獻酬之酒也又曰宰夫右執觶左</span><br/>
<span class='tline' id='l36' data-llen='851:874'>　　　　執豐進設於豆東注食有酒者優賓也光坡</span><br/>
<span class='tline' id='l37' data-llen='874:897'>　　　　引楊孚之説曰上飲酒漿飲俟於東房疏云</span><br/>
<span class='tline' id='l38' data-llen='897:920'>　　　　酒漿皆以酳口此進設於豆東疏又云漿以</span><br/>
<span class='tline' id='l39' data-llen='920:943'>　　　　酳口不用酒主人猶設之是以優賓兩説牴</span><br/>
<span class='tline' id='l40' data-llen='943:966'>　　　　牾不同下文祭飲酒于上豆之間魚腊漿湆</span><br/>
<span class='tline' id='l41' data-llen='966:989'>　　　　不祭夫魚腊漿湆不祭而祭飲酒則知酒以</span><br/>
<span class='tline' id='l42' data-llen='989:1012'>　　　　優賓但賓不舉爾豈酳口之物哉當以優賓</span><br/>
<span class='tline' id='l43' data-llen='1012:1038'><a onclick="displayPageImage('KR1d0040', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1038:1061'>　　　　之義為正云云今考賈前疏云酒漿皆以酳</span><br/>
<span class='tline' id='l45' data-llen='1061:1084'>　　　　口謂二飲本並設以待賓用也後疏云漿以</span><br/>
<span class='tline' id='l46' data-llen='1084:1107'>　　　　酳口不用酒謂二飲雖並設其寔賓止用漿</span><br/>
<span class='tline' id='l47' data-llen='1107:1130'>　　　　耳前後一義相承並無牴牾楊氏殊未解疏</span><br/>
<span class='tline' id='l48' data-llen='1130:1153'>　　　　意至于鄭注優賓之義亦謂賓酳口止用漿</span><br/>
<span class='tline' id='l49' data-llen='1153:1176'>　　　　而主人仍特設酒故曰優賓下文之祭飲酒</span><br/>
<span class='tline' id='l50' data-llen='1176:1199'>　　　　乃賓加敬以報酳禮之優與他篇獻酬之酒</span><br/>
<span class='tline' id='l51' data-llen='1199:1222'>　　　　祭酒不同觀鄭上注明云飲酒非獻酬之酒</span><br/>
<span class='tline' id='l52' data-llen='1222:1248'><a onclick="displayPageImage('KR1d0040', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1248:1271'>　　　　則為飯後潔口之物可知楊氏以設飲酒為</span><br/>
<span class='tline' id='l54' data-llen='1271:1294'>　　　　優賓而謂飲酒非以酳口于鄭注優賓之義</span><br/>
<span class='tline' id='l55' data-llen='1294:1317'>　　　　亦為未明且攷周禮酒人曰共賓客之禮酒</span><br/>
<span class='tline' id='l56' data-llen='1317:1340'>　　　　飲酒而奉之注醴酒饗燕之酒飲酒食之酒</span><br/>
<span class='tline' id='l57' data-llen='1340:1363'>　　　　賈疏飲酒食之酒者曲禮曰酒漿處右此非</span><br/>
<span class='tline' id='l58' data-llen='1363:1386'>　　　　獻酬之酒是酳口之酒則楊氏謂飲酒非酳</span><br/>
<span class='tline' id='l59' data-llen='1386:1409'>　　　　口之酒與酒人經注皆相矛盾矣光坡取之</span><br/>
<span class='tline' id='l60' data-llen='1409:1432'>　　　　實未深攷然如士冠禮母拜受子拜送光坡</span><br/>
<span class='tline' id='l61' data-llen='1432:1458'><a onclick="displayPageImage('KR1d0040', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1458:1481'>　　　　謂母拜受乃受脯而拜非拜子也其義最允</span><br/>
<span class='tline' id='l63' data-llen='1481:1504'>　　　　葢此拜受如大射禮主人盥洗象觚升酌膳</span><br/>
<span class='tline' id='l64' data-llen='1504:1527'>　　　　東北面獻于公公拜受乃拜受觚非公先拜</span><br/>
<span class='tline' id='l65' data-llen='1527:1550'>　　　　其卿大夫也又如特牲饋食禮主人洗角升</span><br/>
<span class='tline' id='l66' data-llen='1550:1573'>　　　　酌酳尸尸拜受乃拜受角非祖考先拜其子</span><br/>
<span class='tline' id='l67' data-llen='1573:1596'>　　　　孫也凡此之類頗有可取又如喪服記夫之</span><br/>
<span class='tline' id='l68' data-llen='1596:1619'>　　　　所為兄弟服妻降一等萬斯大據以為嫂叔</span><br/>
<span class='tline' id='l69' data-llen='1619:1642'>　　　　有服之證光坡不取其説亦深有决擇三禮</span><br/>
<span class='tline' id='l70' data-llen='1642:1668'><a onclick="displayPageImage('KR1d0040', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1668:1691'>　　　　之學至宋而㣲至明殆絶儀禮尤世所罕習</span><br/>
<span class='tline' id='l72' data-llen='1691:1714'>　　　　幾以為故紙而棄之註其書者寥寥數家即</span><br/>
<span class='tline' id='l73' data-llen='1714:1737'>　　　　郝敬完解之類稍著於世者亦大抵影饗揣</span><br/>
<span class='tline' id='l74' data-llen='1737:1762'>　　　　摩横生臆見葢周禮猶可談王談霸禮記猶可言</span><br/>
<span class='tline' id='l75' data-llen='1762:1785'>　　　　敬言誠儀禮則全為度數節文非空詞所可</span><br/>
<span class='tline' id='l76' data-llen='1785:1808'>　　　　敷演故講學家避而不道也光坡此編雖瑕</span><br/>
<span class='tline' id='l77' data-llen='1808:1831'>　　　　瑜不揜然疏解簡明使學者不患於難讀亦</span><br/>
<span class='tline' id='l78' data-llen='1831:1854'>　　　　足為説禮之初津矣乾隆四十六年十月恭</span><br/>
<span class='tline' id='l79' data-llen='1854:1880'><a onclick="displayPageImage('KR1d0040', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1880:1888'>　　　　校上</span><br/>
<span class='tline' id='l81' data-llen='1888:1923'>　　　　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l82' data-llen='1923:1949'>　　　　　　　　　　總　校　官<span class='krp-note'>臣/</span>陸　費　墀</span><br/>
</p>
<p><br/>
</p>
  </div>
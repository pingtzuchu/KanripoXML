<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0125', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:197'>欽定四庫全書　　　　　經部一</span>
<span class='tline' id='l9' data-llen='197:214'>　周易筮述　　　　　　　易𩔖</span>
<span class='tline' id='l10' data-llen='214:220'>　　提要</span>
<span class='tline' id='l11' data-llen='220:239'>　　　　<span class='krp-note'>臣/</span>等謹案周易筮述八卷</span>
<span class='tline' id='l12' data-llen='239:262'>　　　國朝王宏撰撰宏撰字無異號山史華陰人康</span>
<span class='tline' id='l13' data-llen='262:285'>　　　　熙己未薦舉博學鴻詞宏撰以朱子謂易本</span>
<span class='tline' id='l14' data-llen='285:308'>　　　　卜筮之書故作此編以述其義其卷一曰原</span>
<span class='tline' id='l15' data-llen='308:331'>　　　　筮曰筮儀曰蓍數筮儀本朱子並叅以汴水</span>
<span class='tline' id='l16' data-llen='331:357'><a onclick="displayPageImage('KR1a0125', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='357:380'>　　　　趙氏其卷二曰揲法其卷三曰變占尊聖經</span>
<span class='tline' id='l18' data-llen='380:404'>　　　　黜易林稽之左𫝊與朱子大同小異其卷四</span>
<span class='tline' id='l19' data-llen='404:427'>　　　　曰九六曰三極曰中爻中爻即互體其卷五</span>
<span class='tline' id='l20' data-llen='427:450'>　　　　曰卦徳曰卦象曰卦氣卦氣本邵子朱子并</span>
<span class='tline' id='l21' data-llen='450:474'>　　　　附太乙秘要其卷六曰卦辭其卷七曰左𫝊</span>
<span class='tline' id='l22' data-llen='474:497'>　　　　國語占曰餘論其卷八曰推驗采之陸氏其</span>
<span class='tline' id='l23' data-llen='497:520'>　　　　涉於太異可駭者弗載其書雖専為筮蓍而</span>
<span class='tline' id='l24' data-llen='520:543'>　　　　設而大㫖闢焦京之術闡文周之理悉推本</span>
<span class='tline' id='l25' data-llen='543:569'><a onclick="displayPageImage('KR1a0125', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='569:592'>　　　　於經義較之方技小數固區以别焉乾隆四</span>
<span class='tline' id='l27' data-llen='592:606'>　　　　十六年五月恭校上</span>
<span class='tline' id='l28' data-llen='606:638'>　　　　　　　總纂宦<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l29' data-llen='638:663'>　　　　　　　總　校　官　<span class='krp-note'>臣/</span>　陸　費　墀</span>
<span class='tline' id='l31' data-llen='683:709'><a onclick="displayPageImage('KR1a0125', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l32' data-llen='709:717'>周易筮述原序</span>
<span class='tline' id='l33' data-llen='717:740'>易者天也筮者人也伏羲文王周公言天孔子言人葢</span>
<span class='tline' id='l34' data-llen='740:763'>易至孔子而正徳之事備則莫備於筮筮者和順於道</span>
<span class='tline' id='l35' data-llen='763:786'>徳而理於義窮理盡性以至於命之學也學之不講而</span>
<span class='tline' id='l36' data-llen='786:809'>但求之吉凶於是以朱子謂易本卜筮之書為淺之乎</span>
<span class='tline' id='l37' data-llen='809:833'>言易不知伏羲示象文王於蒙比𤼵初筮原筮之義周</span>
<span class='tline' id='l38' data-llen='833:859'>公於革𤼵未占有孚之義至孔子作大𫝊无非𤼵象占</span>
<span class='tline' id='l39' data-llen='859:882'>之義其在論語引恒九三之辭而曰不占是以易為卜</span>
<span class='tline' id='l40' data-llen='882:908'><a onclick="displayPageImage('KR1a0125', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span>
<span class='tline' id='l41' data-llen='908:931'>筮乃朱子之所以考諸聖人而不謬者也書建稽疑五</span>
<span class='tline' id='l42' data-llen='931:954'>謀而卜筮居其二記曰疑而筮之則弗非也日而行事</span>
<span class='tline' id='l43' data-llen='954:977'>則必踐之聖人之以卜筮為敎也觀象玩辭觀變玩占</span>
<span class='tline' id='l44' data-llen='977:1000'>顯諸仁藏諸用人事盡而天道協夫豈苟而已哉自焦</span>
<span class='tline' id='l45' data-llen='1000:1023'>贑出而聖人隱自易林出而聖人之言隱京房管輅郭</span>
<span class='tline' id='l46' data-llen='1023:1046'>璞輩繼之而相天相地相人之術百家雜起言易者日</span>
<span class='tline' id='l47' data-llen='1046:1069'>紛去易日逺詭僻誕怪求知所不可知而道徳性命之</span>
<span class='tline' id='l48' data-llen='1069:1093'>事荒矣故予責亂易之罪以贑為首太𤣥元包潛虚皇</span>
<span class='tline' id='l49' data-llen='1093:1119'><a onclick="displayPageImage('KR1a0125', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l50' data-llen='1119:1142'>極篇之作皆思以私智自見用三用五用七用九卒失</span>
<span class='tline' id='l51' data-llen='1142:1165'>其自然又或飾以古文竒字以是求天人之合亦徒勞</span>
<span class='tline' id='l52' data-llen='1165:1188'>矣近世之深於易者推韓恭簡公其著易占經緯兼用</span>
<span class='tline' id='l53' data-llen='1188:1211'>易林予為是書必黜易林惟奉周易之辭而揲蓍之法</span>
<span class='tline' id='l54' data-llen='1211:1234'>則以啓蒙之所定者為主竊慨夫以聖人之道而流於</span>
<span class='tline' id='l55' data-llen='1234:1257'>術也舉焦京管郭一切可驚可疑之事附㑹之説概擯</span>
<span class='tline' id='l56' data-llen='1257:1280'>之即所傳邵子前知其不以蓍得者亦无取焉乃知程</span>
<span class='tline' id='l57' data-llen='1280:1303'>子所謂與堯夫同里居三十餘年无所不問而獨未及</span>
<span class='tline' id='l58' data-llen='1303:1329'><a onclick="displayPageImage('KR1a0125', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span>
<span class='tline' id='l59' data-llen='1329:1352'>數者其言非漫然也燕處一齋屏去百慮曠視古今洞</span>
<span class='tline' id='l60' data-llen='1352:1375'>徹物我本朱子之説以上溯四聖人之㫖曉然於天地</span>
<span class='tline' id='l61' data-llen='1375:1398'>變化之神陰陽消長之妙决嫌疑定猶豫正言斷辭莫</span>
<span class='tline' id='l62' data-llen='1398:1421'>非敎戒使之不迷於吉凶悔吝之途而適乎仁義中正</span>
<span class='tline' id='l63' data-llen='1421:1444'>之歸而胡氏所謂朱子於易學為金聲玉振者可以俟</span>
<span class='tline' id='l64' data-llen='1444:1467'>諸百世而不惑矣其末或有一二端之不合葢心之所</span>
<span class='tline' id='l65' data-llen='1467:1490'>見不敢自匿而隨響遂影以冀貌於學者之虚名也然</span>
<span class='tline' id='l66' data-llen='1490:1513'>與經傳之言則無不合焉庻幾後有知者亦可以告無</span>
<span class='tline' id='l67' data-llen='1513:1539'><a onclick="displayPageImage('KR1a0125', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span>
<span class='tline' id='l68' data-llen='1539:1552'>罪矣雲臺後學王宏撰自序</span>
</p>
<p>
</p>
  </div>
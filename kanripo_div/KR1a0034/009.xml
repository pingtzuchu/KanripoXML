<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0034', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:211'>　周易義海撮要卷九　　　宋　李衡　撰</span>
<span class='tline' id='l10' data-llen='211:219'>　　　說卦傳</span>
<span class='tline' id='l11' data-llen='219:242'>昔者聖人之作易也幽贊於神明而生蓍參天兩地而</span>
<span class='tline' id='l12' data-llen='242:265'>倚數觀變於陰陽而立卦發揮於剛柔而生爻和順於</span>
<span class='tline' id='l13' data-llen='265:281'>道徳而理於義窮理盡性以至於命</span>
<span class='tline' id='l14' data-llen='281:304'>　幽深也贊明也參竒也兩耦也七九陽數六八陰數</span>
<span class='tline' id='l15' data-llen='304:330'>　<span class='krp-note'>注/</span>深明神明之道而生用蓍求卦之法五位相得而</span>
<span class='tline' id='l16' data-llen='330:356'><a onclick="displayPageImage('KR1a0034', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='356:379'>　各有合天得三合謂一三五地得兩合謂二與四七</span>
<span class='tline' id='l18' data-llen='379:402'>　九為竒天數也六八為耦地數也故取竒於天取耦</span>
<span class='tline' id='l19' data-llen='402:425'>　於地而立七八九六之數也觀變於陰陽而立卦者</span>
<span class='tline' id='l20' data-llen='425:448'>　觀察變化之道象天地陰陽而立乾坤等卦也發揮</span>
<span class='tline' id='l21' data-llen='448:471'>　於剛柔而生爻者發動揮散剛柔兩盡而生變動之</span>
<span class='tline' id='l22' data-llen='471:494'>　爻也聖人用此上以和協順成聖人之道徳下以治</span>
<span class='tline' id='l23' data-llen='494:517'>　理斷割人倫之正義又能窮極萬物深妙之理究盡</span>
<span class='tline' id='l24' data-llen='517:540'>　生靈所禀之性物理既窮生性又盡至於一期所賦</span>
<span class='tline' id='l25' data-llen='540:566'><a onclick="displayPageImage('KR1a0034', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='566:592'>　之命莫不窮其短長定其吉凶也<span class='krp-note'>孔/</span>生蓍有道幽賛</span>
<span class='tline' id='l27' data-llen='592:615'>　神明者生蓍之道也倚數有法參天兩地者倚數之</span>
<span class='tline' id='l28' data-llen='615:638'>　法也幽贊者反顯相也顯相者以事幽贊者以道贊</span>
<span class='tline' id='l29' data-llen='638:661'>　非祐神也猶贊者之贊也賔主之意贊者通之神明</span>
<span class='tline' id='l30' data-llen='661:684'>　之徳聖人通之以大衍之法而推天地之數此之謂</span>
<span class='tline' id='l31' data-llen='684:707'>　生蓍數者有所本而為之也參天為參兩地為兩天</span>
<span class='tline' id='l32' data-llen='707:730'>　一天三天五凡三故參之而成九地四地二凡二故</span>
<span class='tline' id='l33' data-llen='730:753'>　兩之而成六天地之數多矣而參兩之法取九六以</span>
<span class='tline' id='l34' data-llen='753:779'><a onclick="displayPageImage('KR1a0034', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='779:802'>　為用此之謂倚數倚者有所託而見也方其作卦也</span>
<span class='tline' id='l36' data-llen='802:825'>　具三材之象而已其道蓋未變動也至於立卦則觀</span>
<span class='tline' id='l37' data-llen='825:848'>　變於隂陽而立之也或出乎天或出乎地者隂陽之</span>
<span class='tline' id='l38' data-llen='848:871'>　常也一闔一闢者隂陽之變也故方消方息方盈方</span>
<span class='tline' id='l39' data-llen='871:894'>　虚其交通也成和其合徳也有體聖人之立卦也或</span>
<span class='tline' id='l40' data-llen='894:917'>　主陰或主陽或陰陽分或陰陽雜皆觀其變而為之</span>
<span class='tline' id='l41' data-llen='917:940'>　也此之謂立卦立者具二體之謂也神明者道也道</span>
<span class='tline' id='l42' data-llen='940:963'>　无為故幽賛之天地者形也形有數故參兩之陰陽</span>
<span class='tline' id='l43' data-llen='963:989'><a onclick="displayPageImage('KR1a0034', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='989:1012'>　形而上者也故觀變之剛柔形而下者也故發揮之</span>
<span class='tline' id='l45' data-llen='1012:1035'>　剛柔之為物始隐而終見始聚而終散者也方其隐</span>
<span class='tline' id='l46' data-llen='1035:1059'>　也𤼵之使明方其聚也揮之使散或以剛推柔或以</span>
<span class='tline' id='l47' data-llen='1059:1082'>　柔推剛其時則為晝夜其道則為變化其事則為君</span>
<span class='tline' id='l48' data-llen='1082:1105'>　子小人此之謂生爻則作易之體具矣故粗可以之</span>
<span class='tline' id='l49' data-llen='1105:1128'>　人精可以之天道徳義人之所為也性命理天之所</span>
<span class='tline' id='l50' data-llen='1128:1151'>　為也道徳者出於性命之理也故欲和順和者雖異</span>
<span class='tline' id='l51' data-llen='1151:1174'>　而不乖致天下之大利是也順者有同而无逆也成</span>
<span class='tline' id='l52' data-llen='1174:1200'><a onclick="displayPageImage('KR1a0034', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1200:1223'>　天下之大順是也積和而為順積順以為同則无彼</span>
<span class='tline' id='l54' data-llen='1223:1246'>　无此而和順之跡盡矣義者又理之變也故欲理理</span>
<span class='tline' id='l55' data-llen='1246:1269'>　者有倫而不亂者也皇道也帝徳也和順而已王業</span>
<span class='tline' id='l56' data-llen='1269:1292'>　也理於義而已天使我有是者命也命之在我者性</span>
<span class='tline' id='l57' data-llen='1292:1315'>　也有性有命則具之者理也道徳之體故同於和順</span>
<span class='tline' id='l58' data-llen='1315:1338'>　理在物性在已在物者甚㣲而難窮察之可也非可</span>
<span class='tline' id='l59' data-llen='1338:1361'>　盡也在己者莫非性也推之斯盡之矣則无事於窮</span>
<span class='tline' id='l60' data-llen='1361:1384'>　之也故以人造理所謂窮理也窮理者智之事也推</span>
<span class='tline' id='l61' data-llen='1384:1410'><a onclick="displayPageImage('KR1a0034', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1410:1433'>　之无餘所謂盡性也盡性者仁之事也理不窮則暗</span>
<span class='tline' id='l63' data-llen='1433:1456'>　於物非所以盡性也性不盡則役於己非所以至命</span>
<span class='tline' id='l64' data-llen='1456:1479'>　也至命則内无已外无物尚何性理之分哉故以此</span>
<span class='tline' id='l65' data-llen='1479:1502'>　言之則非智也以旡所用明故也非仁也以无所用</span>
<span class='tline' id='l66' data-llen='1502:1525'>　力故也乃聖人之於天道時也故至於命則與命為</span>
<span class='tline' id='l67' data-llen='1525:1549'>　一其體則為神其用則為易以命則命萬物而无所聽</span>
<span class='tline' id='l68' data-llen='1549:1572'>　以道則道萬物而无所由其緒餘土苴猶足以陶鑄</span>
<span class='tline' id='l69' data-llen='1572:1595'>　堯舜也故天地萬物有常理有成性有正命順其成</span>
<span class='tline' id='l70' data-llen='1595:1621'><a onclick="displayPageImage('KR1a0034', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1621:1642'>　理達其常性以受正命者易之道也<span class='krp-note'>龔/</span></span>
<span class='tline' id='l72' data-llen='1642:1665'>昔者聖人之作易也將以順性命之理是以立天之道</span>
<span class='tline' id='l73' data-llen='1665:1688'>曰陰與陽立地之道曰柔與剛立人之道曰仁與義兼</span>
<span class='tline' id='l74' data-llen='1688:1711'>三才而兩之故易六畫而成卦分陰分陽迭用柔剛故</span>
<span class='tline' id='l75' data-llen='1711:1719'>易六位而成章</span>
<span class='tline' id='l76' data-llen='1719:1742'>　易有太極太虚也陰陽者太虚聚而有氣也柔剛者</span>
<span class='tline' id='l77' data-llen='1742:1765'>　氣聚而有體也仁義根於太虚見於氣體而動於知</span>
<span class='tline' id='l78' data-llen='1765:1788'>　覺者也自萬物一源觀之謂之性自禀賦觀之謂之</span>
<span class='tline' id='l79' data-llen='1788:1814'><a onclick="displayPageImage('KR1a0034', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1814:1837'>　命自天地人觀之謂之理三者一也聖人將以順性</span>
<span class='tline' id='l81' data-llen='1837:1860'>　命之理故分一而為三曰陰陽曰柔剛曰仁義以立</span>
<span class='tline' id='l82' data-llen='1860:1883'>　天地人之道葢互見也易兼三才而兩之六畫而成</span>
<span class='tline' id='l83' data-llen='1883:1906'>　卦成卦則三才合而為一知陰陽剛柔仁義同源於</span>
<span class='tline' id='l84' data-llen='1906:1929'>　太虛則知性知天道曰陰陽地道曰柔剛人道曰仁</span>
<span class='tline' id='l85' data-llen='1929:1952'>　義則知命知仁義即天之陰陽地之柔剛則知性命</span>
<span class='tline' id='l86' data-llen='1952:1975'>　之理不順乎性命之理而行之將何所逃於天地之</span>
<span class='tline' id='l87' data-llen='1975:1998'>　間乎然道有變動故分陰分陽迭用柔剛以位分之</span>
<span class='tline' id='l88' data-llen='1998:2024'><a onclick="displayPageImage('KR1a0034', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2024:2047'>　一三五陽也二四六陰也以卦分之乾震坎艮陽也</span>
<span class='tline' id='l90' data-llen='2047:2070'>　坤巽離兊陰也以十日分之甲丙戊庚壬陽也乙丁</span>
<span class='tline' id='l91' data-llen='2070:2093'>　己辛癸陰也所謂分陰分陽也八卦相盪五行更王</span>
<span class='tline' id='l92' data-llen='2093:2116'>　上下无常周流六虛所謂迭用柔剛也分隂陽用柔</span>
<span class='tline' id='l93' data-llen='2116:2139'>　剛者仁義也以人而用天地也誠知乎此則徳勝於</span>
<span class='tline' id='l94' data-llen='2139:2162'>　氣性命於徳氣之昏明不足以蔽之至於盡性而配</span>
<span class='tline' id='l95' data-llen='2162:2172'>　天地矣<span class='krp-note'>朱/</span></span>
<span class='tline' id='l96' data-llen='2172:2195'>天地定位山澤通氣雷風相薄水火不相射八卦相錯</span>
<span class='tline' id='l97' data-llen='2195:2221'><a onclick="displayPageImage('KR1a0034', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2221:2237'>數往者順知来者逆是故易逆數也</span>
<span class='tline' id='l99' data-llen='2237:2260'>　陽而輕清者為天陰而重濁者為地止而髙者為山</span>
<span class='tline' id='l100' data-llen='2260:2283'>　陽屬也下而深者為澤陰屬也是皆以止為體也雷</span>
<span class='tline' id='l101' data-llen='2283:2306'>　陽也故動風陰也故入水陽也故内景火陰也故外</span>
<span class='tline' id='l102' data-llen='2306:2329'>　景是皆以動為用也以止為體故其相絶也為定位</span>
<span class='tline' id='l103' data-llen='2329:2352'>　其相屬也為通氣以動為用故其同功也則相薄其</span>
<span class='tline' id='l104' data-llen='2352:2375'>　異徳也則不相射其定位也故其縱為上下其周為</span>
<span class='tline' id='l105' data-llen='2375:2398'>　四方其上成象其下成形其交為泰其塞為否其通</span>
<span class='tline' id='l106' data-llen='2398:2424'><a onclick="displayPageImage('KR1a0034', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2424:2447'>　氣也故其蒸為雲其降為雨其凝為冰其泄為雹其</span>
<span class='tline' id='l108' data-llen='2447:2470'>　離此以感彼則為咸其隆上而殺下則為損相薄者</span>
<span class='tline' id='l109' data-llen='2470:2493'>　反相與也相薄則相勝相與則相親不相射者反相</span>
<span class='tline' id='l110' data-llen='2493:2516'>　逮也相逮則相致不相射則不相入始則相薄而終</span>
<span class='tline' id='l111' data-llen='2516:2539'>　不相悖則為益始雖不相射而終於相逮則為既濟</span>
<span class='tline' id='l112' data-llen='2539:2562'>　然則之八物也其成體也則各有用若乾坤坎離震</span>
<span class='tline' id='l113' data-llen='2562:2585'>　艮巽兊之八卦是也其定位也其通氣也其相薄也</span>
<span class='tline' id='l114' data-llen='2585:2608'>　其不相射也則以相交為用若否泰咸恒損益既濟</span>
<span class='tline' id='l115' data-llen='2608:2634'><a onclick="displayPageImage('KR1a0034', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2634:2657'>　未濟之八卦是也相錯則不特上下相交而已矣縱</span>
<span class='tline' id='l117' data-llen='2657:2680'>　横相為用而六十四卦備然後可以數往而知來往</span>
<span class='tline' id='l118' data-llen='2680:2703'>　有體故順數之来无方故逆知之順數者知之事也</span>
<span class='tline' id='l119' data-llen='2703:2726'>　逆知者神之事也易具神知者也此所以於來不特</span>
<span class='tline' id='l120' data-llen='2726:2752'>　知之而又數之也<span class='krp-note'>龔/</span>天地定位乾上坤下也山澤通</span>
<span class='tline' id='l121' data-llen='2752:2775'>　氣艮兊以三相易也雷風相薄震巽以初相易也水</span>
<span class='tline' id='l122' data-llen='2775:2798'>　火不相射坎離以中相易也虞翻曰射厭也坎離水</span>
<span class='tline' id='l123' data-llen='2798:2821'>　火不相厭坎戊離己月三十日一㑹於辰故不相厭</span>
<span class='tline' id='l124' data-llen='2821:2847'><a onclick="displayPageImage('KR1a0034', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2847:2870'>　也伏羲氏之王天下也乾坤定上下之位坎離通左</span>
<span class='tline' id='l126' data-llen='2870:2893'>　右之門震與巽為耦艮與兊相配震離兊乾天之四</span>
<span class='tline' id='l127' data-llen='2893:2916'>　象也巽坎艮坤地之四象也八卦相錯乾坤相易生</span>
<span class='tline' id='l128' data-llen='2916:2939'>　六十四卦乾自震而左行坤自巽而右行數往者以</span>
<span class='tline' id='l129' data-llen='2939:2962'>　順而數知來者以逆而知邵雍曰數往者順順天而</span>
<span class='tline' id='l130' data-llen='2962:2985'>　行左旋也皆已生之卦也知來者逆逆天而行右旋</span>
<span class='tline' id='l131' data-llen='2985:3008'>　也皆未生之卦也夫易之數由逆而成矣聖人將說</span>
<span class='tline' id='l132' data-llen='3008:3033'>　易故先言易之本易逆數也故六爻自下而起<span class='krp-note'>朱/</span></span>
<span class='tline' id='l133' data-llen='3033:3059'><a onclick="displayPageImage('KR1a0034', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3059:3082'>雷以動之風以散之雨以潤之日以烜之艮以止之兊</span>
<span class='tline' id='l135' data-llen='3082:3095'>以說之乾以君之坤以藏之</span>
<span class='tline' id='l136' data-llen='3095:3118'>　上言八卦自然之象此言八卦自然之用萬物方靜</span>
<span class='tline' id='l137' data-llen='3118:3141'>　雷則動之萬物方聚風則散之其生欲潤故潤之以</span>
<span class='tline' id='l138' data-llen='3141:3164'>　雨其成欲烜故烜之以日動與散所以生之也潤與</span>
<span class='tline' id='l139' data-llen='3164:3187'>　烜所以長之也長則有極故艮以止之有止則有說</span>
<span class='tline' id='l140' data-llen='3187:3210'>　故兊以說之萬物自動而止自止而說物極矣而莫</span>
<span class='tline' id='l141' data-llen='3210:3233'>　為之君則无主乃亂故乾以君之所以治之也治之</span>
<span class='tline' id='l142' data-llen='3233:3259'><a onclick="displayPageImage('KR1a0034', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3259:3282'>　而已无以安之猶不得所也坤以藏之所以安之也</span>
<span class='tline' id='l144' data-llen='3282:3305'>　六子者用也乾坤者體也六子者事也乾坤者道也</span>
<span class='tline' id='l145' data-llen='3305:3328'>　雷風雨日物也艮兊乾坤象也言物則山澤天地亦</span>
<span class='tline' id='l146' data-llen='3328:3351'>　物也言象則雷風雨日亦象也此就一體之生成而</span>
<span class='tline' id='l147' data-llen='3351:3374'>　具八卦之用也故始於雷風而終於乾坤豈獨八物</span>
<span class='tline' id='l148' data-llen='3374:3399'>　然哉聖人之所以治天下其序亦若此而已矣<span class='krp-note'>龔/</span></span>
<span class='tline' id='l149' data-llen='3399:3422'>帝出乎震齊乎巽相見乎離致役乎坤說言乎兊戰乎</span>
<span class='tline' id='l150' data-llen='3422:3432'>乾勞乎坎成言乎艮</span>
<span class='tline' id='l151' data-llen='3432:3458'><a onclick="displayPageImage('KR1a0034', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3458:3481'>　自帝出乎震以至成言乎艮則就四時之終始而具</span>
<span class='tline' id='l153' data-llen='3481:3504'>　八卦之用也故始於震而終於艮艮者動靜之界也</span>
<span class='tline' id='l154' data-llen='3504:3527'>　人道内聖而外王天道内神而外帝帝之乘時在八</span>
<span class='tline' id='l155' data-llen='3527:3550'>　卦其成功在萬物萬物之所出則與之出而不辭萬</span>
<span class='tline' id='l156' data-llen='3550:3573'>　物之所歸則與之歸而不忤其道則神而已矣故其</span>
<span class='tline' id='l157' data-llen='3573:3596'>　序帝為先萬物次之而終於神其乘時也自震出而</span>
<span class='tline' id='l158' data-llen='3596:3619'>　震者東方春則萬物草昧之時也至於巽則其位為</span>
<span class='tline' id='l159' data-llen='3619:3649'>　東南其時為春夏之交而後昧者明<img height='20' width='20' alt='&amp;KR0708' title='KR0708' src='https://raw.githubusercontent.com/kanripo/KR-Gaiji/master/images/KR0708.png'/>者齊所為潔</span>
<span class='tline' id='l160' data-llen='3649:3675'><a onclick="displayPageImage('KR1a0034', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3675:3698'>　齊也潔齊然後長短小大莫不相見離也者明也明</span>
<span class='tline' id='l162' data-llen='3698:3721'>　也者以相見也所謂南方夏也相見則物成矣故致</span>
<span class='tline' id='l163' data-llen='3721:3744'>　役乎坤坤者雖為西南夏秋之交而其體實為母道</span>
<span class='tline' id='l164' data-llen='3744:3767'>　萬物之所由生也故物成則各致其所養而為之役</span>
<span class='tline' id='l165' data-llen='3767:3790'>　役而不已則物窮故說言乎兊兊為西方秋所以揫</span>
<span class='tline' id='l166' data-llen='3790:3813'>　歛而萬物小息之時也乾與兊交者也於方為西北</span>
<span class='tline' id='l167' data-llen='3813:3836'>　於時為秋冬之交以時則陰盛而將退陽衰而將生</span>
<span class='tline' id='l168' data-llen='3836:3859'>　陰陽相疑甚則至於相薄故曰戰而隂卒退陽卒生</span>
<span class='tline' id='l169' data-llen='3859:3886'><a onclick="displayPageImage('KR1a0034', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3886:3909'>　則可以勞還矣故勞乎坎坎以方則為北以時則為</span>
<span class='tline' id='l171' data-llen='3909:3932'>　冬而萬物之所歸也有歸則萬物之始也有終者復</span>
<span class='tline' id='l172' data-llen='3932:3955'>　始矣故成言乎艮艮東北也冬春之交也言萬物之</span>
<span class='tline' id='l173' data-llen='3955:3981'>　所成終而所成始又出乎震也<span class='krp-note'>龔/</span>帝出生萬物則在</span>
<span class='tline' id='l174' data-llen='3981:4004'>　乎震春時萬物出生也潔齊萬物則在乎巽相見乎</span>
<span class='tline' id='l175' data-llen='4004:4027'>　離日出而萬物皆相見也致役以養萬物則在乎坤</span>
<span class='tline' id='l176' data-llen='4027:4050'>　地能生養萬物是有其勞役坤不言方地之養物不</span>
<span class='tline' id='l177' data-llen='4050:4073'>　專一方也說萬物而可言者則在乎兊說萬物者莫</span>
<span class='tline' id='l178' data-llen='4073:4100'><a onclick="displayPageImage('KR1a0034', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4100:4123'>　說乎澤又正秋而萬物皆成也陰陽相戰則在乎乾</span>
<span class='tline' id='l180' data-llen='4123:4146'>　西北陰地乾以純陽居之陰陽相薄之象也受納萬</span>
<span class='tline' id='l181' data-llen='4146:4169'>　物勤勞則在乎坎萬物之所歸也坎象水之卦水行</span>
<span class='tline' id='l182' data-llen='4169:4192'>　不舎晝夜所以為勞卦能成萬物而可定則在乎艮</span>
<span class='tline' id='l183' data-llen='4192:4215'>　象東北在寅丑之間丑為前嵗之末寅為後嵗之初</span>
<span class='tline' id='l184' data-llen='4215:4238'>　則是萬物之所成終而成始也萬物閉藏受納為勞</span>
<span class='tline' id='l185' data-llen='4238:4245'>　<span class='krp-note'>孔/</span></span>
<span class='tline' id='l186' data-llen='4245:4268'>萬物出乎震震東方也齊乎巽巽東南也齊也者言萬</span>
<span class='tline' id='l187' data-llen='4268:4295'><a onclick="displayPageImage('KR1a0034', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4295:4318'>物之潔齊也離也者明也萬物皆相見南方之卦也聖</span>
<span class='tline' id='l189' data-llen='4318:4341'>人南面而聼天下嚮明而治蓋取諸此也坤也者地也</span>
<span class='tline' id='l190' data-llen='4341:4364'>萬物皆致養焉故曰致役乎坤兊正秋也萬物之所說</span>
<span class='tline' id='l191' data-llen='4364:4387'>也故曰說言乎兊戰乎乾乾西北之卦也言陰陽相薄</span>
<span class='tline' id='l192' data-llen='4387:4410'>也坎者水也正北方之卦也勞卦也萬物之所歸也故</span>
<span class='tline' id='l193' data-llen='4410:4433'>曰勞乎坎艮東北之卦也萬物之所成終而所成始也</span>
<span class='tline' id='l194' data-llen='4433:4452'>故曰成言乎艮神也者妙萬物而為言者也</span>
<span class='tline' id='l195' data-llen='4452:4475'>　於此言神者明八卦運動變化推移莫有使之然者</span>
<span class='tline' id='l196' data-llen='4475:4502'><a onclick="displayPageImage('KR1a0034', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4502:4525'>　神則无物妙萬物而為言也則雷疾風行火炎水潤</span>
<span class='tline' id='l198' data-llen='4525:4551'>　莫不自然相與為變化故能萬物既成也<span class='krp-note'>注/</span>八卦以</span>
<span class='tline' id='l199' data-llen='4551:4574'>　序則有時以居則有方以象則有物相繼以為衰王</span>
<span class='tline' id='l200' data-llen='4574:4597'>　相推以為變化相繼以至无窮也若夫神者則无物</span>
<span class='tline' id='l201' data-llen='4597:4620'>　也其用无時其居无方其實則即萬物以為體其用</span>
<span class='tline' id='l202' data-llen='4620:4643'>　則妙萬物以為言也傳曰神鬼神帝則妙萬物可知</span>
<span class='tline' id='l203' data-llen='4643:4651'>　矣<span class='krp-note'>龔/</span></span>
<span class='tline' id='l204' data-llen='4651:4674'>動萬物者莫疾乎雷撓萬物者莫疾乎風燥萬物者莫</span>
<span class='tline' id='l205' data-llen='4674:4701'><a onclick="displayPageImage('KR1a0034', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4701:4724'>熯乎火說萬物者莫說乎澤潤萬物者莫潤乎水終萬</span>
<span class='tline' id='l207' data-llen='4724:4747'>物始萬物者莫盛乎艮故水火相逮雷風不相悖山澤</span>
<span class='tline' id='l208' data-llen='4747:4761'>通氣然後能變化既成萬物也</span>
<span class='tline' id='l209' data-llen='4761:4784'>　神既範圍天地故此之下不復别言乾坤直舉六子</span>
<span class='tline' id='l210' data-llen='4784:4807'>　以明神之功用水火既不相入又不相及則无成物</span>
<span class='tline' id='l211' data-llen='4807:4830'>　之功明性雖不相入而氣相逮及也雷風俱動動若</span>
<span class='tline' id='l212' data-llen='4830:4853'>　相薄又相悖逆則相傷害亦无成物之功明雖相薄</span>
<span class='tline' id='l213' data-llen='4853:4876'>　而不相逆也山澤雖相懸亦能通氣動撓燥潤之功</span>
<span class='tline' id='l214' data-llen='4876:4903'><a onclick="displayPageImage('KR1a0034', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4903:4926'>　是雷風水火至於終始萬物於山義為㣲故言艮而</span>
<span class='tline' id='l216' data-llen='4926:4952'>　不言山也<span class='krp-note'>孔/</span>上言生物之序則歸於乾坤此言生物</span>
<span class='tline' id='l217' data-llen='4952:4975'>　之成功則歸諸六子獨言艮者終始非山事也言莫</span>
<span class='tline' id='l218' data-llen='4975:4998'>　盛者終始則日新也通氣而後相薄相薄而後不相</span>
<span class='tline' id='l219' data-llen='4998:5021'>　射者相反以為用也相逮而後不相悖不相悖而後</span>
<span class='tline' id='l220' data-llen='5021:5044'>　通氣者相因以為用也相反以為用故八卦相錯以</span>
<span class='tline' id='l221' data-llen='5044:5070'>　至數往知来相因以為用故能變化既成萬物也<span class='krp-note'>龔/</span></span>
<span class='tline' id='l222' data-llen='5070:5093'>　鄭康成曰萬物出於震雷發聲以生之也齊於巽風</span>
<span class='tline' id='l223' data-llen='5093:5120'><a onclick="displayPageImage('KR1a0034', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5120:5143'>　摇動以齊之也潔猶新也相見於離萬物皆相見日</span>
<span class='tline' id='l225' data-llen='5143:5166'>　照之使光大萬物皆致養地氣含養使秀實也萬物</span>
<span class='tline' id='l226' data-llen='5166:5189'>　之所說草木皆老猶以澤氣說成之戰言陰陽相薄</span>
<span class='tline' id='l227' data-llen='5189:5212'>　西北陰也而乾以純陽臨之猶君臣對合也坎勞卦</span>
<span class='tline' id='l228' data-llen='5212:5235'>　也水性勞而不倦萬物之所歸也萬物自春出生於</span>
<span class='tline' id='l229' data-llen='5235:5258'>　地冬氣閉藏還皆入地萬物之所成終而所成始言</span>
<span class='tline' id='l230' data-llen='5258:5281'>　萬物陰氣終陽氣始皆艮之用事也坤不言方神之</span>
<span class='tline' id='l231' data-llen='5281:5304'>　養物不專此時也兊不言方而言正秋者秋分也兊</span>
<span class='tline' id='l232' data-llen='5304:5331'><a onclick="displayPageImage('KR1a0034', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5331:5354'>　言秋分則震為春分坎為冬至離為夏至乾為立冬</span>
<span class='tline' id='l234' data-llen='5354:5377'>　艮為立春巽為立夏坤為立秋可知兊言正秋者正</span>
<span class='tline' id='l235' data-llen='5377:5400'>　時也離言聖人南面而聽天下嚮明而治則餘卦亦</span>
<span class='tline' id='l236' data-llen='5400:5423'>　可以類推矣戰乎乾言陰陽相薄而乾勝也上說天</span>
<span class='tline' id='l237' data-llen='5423:5446'>　地定位六子致用此說六子合而為乾坤乾坤合而</span>
<span class='tline' id='l238' data-llen='5446:5469'>　生神妙萬物而為言者萬物自妙也康成曰共成萬</span>
<span class='tline' id='l239' data-llen='5469:5492'>　物物不可得而分故合謂之神張載曰一則神兩則</span>
<span class='tline' id='l240' data-llen='5492:5515'>　化妙萬物者一則神也動撓燥說潤終始萬物者孰</span>
<span class='tline' id='l241' data-llen='5515:5542'><a onclick="displayPageImage('KR1a0034', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5542:5565'>　若六子然不能以獨化故必相逮也不相悖也通氣</span>
<span class='tline' id='l243' data-llen='5565:5588'>　也然後能變化既成萬物合則化化則神康成之學</span>
<span class='tline' id='l244' data-llen='5588:5598'>　進此矣<span class='krp-note'>朱/</span></span>
<span class='tline' id='l245' data-llen='5598:5621'>乾健也坤順也震動也巽入也坎陷也離麗也艮止也</span>
<span class='tline' id='l246' data-llen='5621:5626'>兊說也</span>
<span class='tline' id='l247' data-llen='5626:5649'>　上序八卦之相為用此序八卦之各有才也其性至</span>
<span class='tline' id='l248' data-llen='5649:5672'>　剛而其才不息者乾之健也其性至柔而其勢善承</span>
<span class='tline' id='l249' data-llen='5672:5695'>　者坤之順也陽之性動而起乎二陰之下善動者也</span>
<span class='tline' id='l250' data-llen='5695:5722'><a onclick="displayPageImage('KR1a0034', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5722:5745'>　此震之反乎艮也陰之性靜而伏乎二陽之下善入</span>
<span class='tline' id='l252' data-llen='5745:5768'>　者也此巽之反乎兊也陽明而陰暗陽易而陰險故</span>
<span class='tline' id='l253' data-llen='5768:5791'>　一陽在乎二陰之閒則為䧟以非所麗也陽尊而陰</span>
<span class='tline' id='l254' data-llen='5791:5814'>　卑陽强而陰弱故一陰在乎二陽之閒則為麗以非</span>
<span class='tline' id='l255' data-llen='5814:5837'>　所䧟也一陽止乎上而二陰不違之則動者可止之</span>
<span class='tline' id='l256' data-llen='5837:5860'>　時也故艮為止一陰見乎外而二陽不違之則伏者</span>
<span class='tline' id='l257' data-llen='5860:5883'>　可見之際也故兊為說震也坎也艮也皆陽卦而生</span>
<span class='tline' id='l258' data-llen='5883:5906'>　乎乾也故其才剛極下則動極上則止在中則陷於</span>
<span class='tline' id='l259' data-llen='5906:5933'><a onclick="displayPageImage('KR1a0034', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5933:5956'>　陰巽也離也兊也皆陰卦而生乎坤也故其才柔極</span>
<span class='tline' id='l261' data-llen='5956:5979'>　下則伏極上則見在中則麗於陽然彖於坎不言䧟</span>
<span class='tline' id='l262' data-llen='5979:6002'>　而言險者以陽陷乎陰陷於險也於巽不言入而言</span>
<span class='tline' id='l263' data-llen='6002:6024'>　巽者以巽有順意而入不足以體巽也<span class='krp-note'>龔/</span></span>
<span class='tline' id='l264' data-llen='6024:6047'>乾為馬坤為牛震為龍巽為雞坎為豕離為雉艮爲狗</span>
<span class='tline' id='l265' data-llen='6047:6052'>兊為羊</span>
<span class='tline' id='l266' data-llen='6052:6075'>　天行健故為馬地任重而順故為牛震動象龍動物</span>
<span class='tline' id='l267' data-llen='6075:6098'>　巽主號令雞能知時坎主水瀆豕處於濕離爲文明</span>
<span class='tline' id='l268' data-llen='6098:6125'><a onclick="displayPageImage('KR1a0034', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6125:6148'>　雉有文章艮為靜止狗能善守禁止外人羊順從之</span>
<span class='tline' id='l270' data-llen='6148:6174'>　畜<span class='krp-note'>孔/</span>有是才故可以逺取諸物近取諸身馬行不息</span>
<span class='tline' id='l271' data-llen='6174:6197'>　者也牛順以載者也龍者性動而善變自潛以至於</span>
<span class='tline' id='l272' data-llen='6197:6220'>　飛也雞羽屬也而不能飛其性則為入為伏知時而</span>
<span class='tline' id='l273' data-llen='6220:6243'>　善應也豕則性趨下而卑汙雉則文明而介潔剛而</span>
<span class='tline' id='l274' data-llen='6243:6266'>　善禦柔而附人者狗也狠而善觸說而不能害人者</span>
<span class='tline' id='l275' data-llen='6266:6288'>　羊也此逺取諸物也<span class='krp-note'>龔/</span>本象也<span class='krp-note'>朱/</span></span>
<span class='tline' id='l276' data-llen='6288:6311'>乾為首坤為腹震為足巽為股坎為耳離為目艮為手</span>
<span class='tline' id='l277' data-llen='6311:6338'><a onclick="displayPageImage('KR1a0034', 'WYG', '009-16a' );" name="009-16a" class="pb">[009-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6338:6343'>兊為口</span>
<span class='tline' id='l279' data-llen='6343:6366'>　首尊而在上腹包藏含容足能動用股隨於足巽順</span>
<span class='tline' id='l280' data-llen='6366:6389'>　之謂北方之卦主聽南方之卦主視手能指持其物</span>
<span class='tline' id='l281' data-llen='6389:6415'>　西方之卦主言語<span class='krp-note'>孔/</span>其外圓諸陽之所聚者首也其</span>
<span class='tline' id='l282' data-llen='6415:6438'>　中寛衆陰之所藏者腹也足則在下而善動股則隨</span>
<span class='tline' id='l283' data-llen='6438:6461'>　上而善隨耳則内陽而聰目則外陽而明在上而止</span>
<span class='tline' id='l284' data-llen='6461:6484'>　者手也在外而説者口也此近取諸身也萬物皆出</span>
<span class='tline' id='l285' data-llen='6484:6507'>　於一道雖大小不同而皆具道之形容有一身而具</span>
<span class='tline' id='l286' data-llen='6507:6534'><a onclick="displayPageImage('KR1a0034', 'WYG', '009-16b' );" name="009-16b" class="pb">[009-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6534:6557'>　八卦者人是也有一物而具一卦者八物是也伏羲</span>
<span class='tline' id='l288' data-llen='6557:6580'>　所以俯仰觀逺近取然後作八卦者亦以无物而非</span>
<span class='tline' id='l289' data-llen='6580:6600'>　道也<span class='krp-note'>龔/</span>八卦合而成體也<span class='krp-note'>朱/</span></span>
<span class='tline' id='l290' data-llen='6600:6623'>乾天也故稱乎父坤地也故稱乎母震一索而得男故</span>
<span class='tline' id='l291' data-llen='6623:6646'>謂之長男巽一索而得女故謂之長女坎再索而得男</span>
<span class='tline' id='l292' data-llen='6646:6669'>故謂之中男離再索而得女故謂之中女艮三索而得</span>
<span class='tline' id='l293' data-llen='6669:6688'>男故謂之少男兊三索而得女故謂之少女</span>
<span class='tline' id='l294' data-llen='6688:6711'>　得父氣者爲男得母氣者為女坤初求得乾氣為震</span>
<span class='tline' id='l295' data-llen='6711:6738'><a onclick="displayPageImage('KR1a0034', 'WYG', '009-17a' );" name="009-17a" class="pb">[009-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6738:6764'>　乾初求得坤氣為巽<span class='krp-note'>孔/</span>乾三畫皆陽也故索之而成</span>
<span class='tline' id='l297' data-llen='6764:6787'>　男若坎震艮是也坤三畫皆陰也故索之而成女若</span>
<span class='tline' id='l298' data-llen='6787:6810'>　巽離兊是也以索之數則為一為再為三以得之序</span>
<span class='tline' id='l299' data-llen='6810:6833'>　則為長為中為少乾坤之三畫有男女之道藏焉必</span>
<span class='tline' id='l300' data-llen='6833:6859'>　索而後得之也<span class='krp-note'>龔/</span>將說天地生萬物而言人者天地</span>
<span class='tline' id='l301' data-llen='6859:6882'>　之性人爲貴萬物皆備於人也乾天也為陰之父坤</span>
<span class='tline' id='l302' data-llen='6882:6905'>　地也為陽之母揲蓍者一爻三揲三爻而八卦具故</span>
<span class='tline' id='l303' data-llen='6905:6928'>　搜於坤䇿一索而得陽者謂之長男再索而得陽者</span>
<span class='tline' id='l304' data-llen='6928:6955'><a onclick="displayPageImage('KR1a0034', 'WYG', '009-17b' );" name="009-17b" class="pb">[009-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6955:6978'>　謂之中男三索而得陽者謂之少男乾䇿準此萬物</span>
<span class='tline' id='l306' data-llen='6978:7001'>　分天地也男女分萬物也察乎此則天地與我並生</span>
<span class='tline' id='l307' data-llen='7001:7024'>　萬物與我為一是故聖人親其親長其長而天下平</span>
<span class='tline' id='l308' data-llen='7024:7046'>　伐一草木殺一禽獸非其時謂之不孝<span class='krp-note'>朱/</span></span>
<span class='tline' id='l309' data-llen='7046:7069'>乾為天爲圜為君為父爲玉為金為寒爲冰爲大赤為</span>
<span class='tline' id='l310' data-llen='7069:7085'>良馬爲老馬爲瘠馬爲駁馬為木果</span>
<span class='tline' id='l311' data-llen='7085:7108'>　積諸陽而成者天也運而无所積者圜也君則首出</span>
<span class='tline' id='l312' data-llen='7108:7131'>　庶物父則萬物資始粹而不雜爲玉剛而能變為金</span>
<span class='tline' id='l313' data-llen='7131:7158'><a onclick="displayPageImage('KR1a0034', 'WYG', '009-18a' );" name="009-18a" class="pb">[009-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7158:7181'>　其位西北秋冬之交其氣嚴凝而為寒積寒而為冰</span>
<span class='tline' id='l315' data-llen='7181:7204'>　其卦四月也故為大赤其性健而善爲良久而不息</span>
<span class='tline' id='l316' data-llen='7204:7227'>　為老其形確然為瘠具色有中有正為駁剛實在上</span>
<span class='tline' id='l317' data-llen='7227:7250'>　而不剥於陰者木果也八卦類萬物之情其情不可</span>
<span class='tline' id='l318' data-llen='7250:7273'>　勝言者則觸類而長之故乾為君則坤為臣乾為圜</span>
<span class='tline' id='l319' data-llen='7273:7296'>　則坤為方巽為曲直則離爲銳坤為吝嗇爲均則乾</span>
<span class='tline' id='l320' data-llen='7296:7322'>　為施為平乾為寒則巽為暑坤為凉艮為濕也<span class='krp-note'>龔/</span>天</span>
<span class='tline' id='l321' data-llen='7322:7345'>　剛健圜周萬物君父尊嚴大赤老陽之色木果老而</span>
<span class='tline' id='l322' data-llen='7345:7372'><a onclick="displayPageImage('KR1a0034', 'WYG', '009-18b' );" name="009-18b" class="pb">[009-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7372:7398'>　實為生之本<span class='krp-note'>胡/</span>動轉為圜駁馬有牙能食虎豹取其</span>
<span class='tline' id='l324' data-llen='7398:7421'>　至健果實著木有似星之著天也良行健之善老久</span>
<span class='tline' id='l325' data-llen='7421:7431'>　瘠甚也<span class='krp-note'>孔/</span></span>
<span class='tline' id='l326' data-llen='7431:7454'>坤為地為母爲布為釡爲吝嗇爲均爲子母牛爲大輿</span>
<span class='tline' id='l327' data-llen='7454:7468'>為文爲衆爲柄其於地也爲黒</span>
<span class='tline' id='l328' data-llen='7468:7491'>　積陰而成為地生萬物為母廣生爲布善熟而成為</span>
<span class='tline' id='l329' data-llen='7491:7514'>　釡靜翕而不施爲吝嗇動闢而无疆爲均體順而生</span>
<span class='tline' id='l330' data-llen='7514:7537'>　不窮故爲子母牛其載物也无方圓大小精粗无不</span>
<span class='tline' id='l331' data-llen='7537:7564'><a onclick="displayPageImage('KR1a0034', 'WYG', '009-19a' );" name="009-19a" class="pb">[009-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7564:7587'>　具者大輿也地事文其質柔故為文章則含之而已</span>
<span class='tline' id='l333' data-llen='7587:7610'>　坤三耦故爲衆有為而成終故為柄地以黄為中以</span>
<span class='tline' id='l334' data-llen='7610:7636'>　黒為正黒至陰之色也<span class='krp-note'>孔/</span>衆取其載物非一吝嗇取</span>
<span class='tline' id='l335' data-llen='7636:7653'>　生物不轉移柄生物之本<span class='krp-note'>龔/</span></span>
<span class='tline' id='l336' data-llen='7653:7677'>震為雷為龍爲𤣥黄爲旉爲大塗爲長子爲決躁爲蒼</span>
<span class='tline' id='l337' data-llen='7677:7700'>筤竹爲萑葦其於馬也為善鳴爲馵足為作足為的顙</span>
<span class='tline' id='l338' data-llen='7700:7716'>其於稼也爲反生其究爲健爲蕃鮮</span>
<span class='tline' id='l339' data-llen='7716:7740'>　𤣥黄取相雜而成蒼色旉取草木旉布而生大塗萬</span>
<span class='tline' id='l340' data-llen='7740:7767'><a onclick="displayPageImage('KR1a0034', 'WYG', '009-19b' );" name="009-19b" class="pb">[009-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7767:7790'>　物之所生出決躁取其剛動竹之初生其色蒼蒼取</span>
<span class='tline' id='l342' data-llen='7790:7813'>　其春生之美萑葦其類也善鳴取其雷聲之逺聞馬</span>
<span class='tline' id='l343' data-llen='7813:7836'>　後足白爲馵取其動而見作足取其動而行健白額</span>
<span class='tline' id='l344' data-llen='7836:7859'>　為的顙亦取其動而見反生取其始生帶甲而出其</span>
<span class='tline' id='l345' data-llen='7859:7882'>　究極也極於震動則為健蕃鮮取春時草木蕃育而</span>
<span class='tline' id='l346' data-llen='7882:7908'>　鮮明也<span class='krp-note'>孔/</span>陽動以起相薄而有聲為雷屢遷而極變</span>
<span class='tline' id='l347' data-llen='7908:7931'>　為龍其色正青其體下剛而上柔故為蒼筤竹為萑</span>
<span class='tline' id='l348' data-llen='7931:7955'>　葦𤣥黄者天地之雜陰陽各止其所則辨動而交斯</span>
<span class='tline' id='l349' data-llen='7955:7982'><a onclick="displayPageImage('KR1a0034', 'WYG', '009-20a' );" name="009-20a" class="pb">[009-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7982:8005'>　雜矣坤為布言體震為旉言用子夏傳曰陽動而始</span>
<span class='tline' id='l351' data-llen='8005:8028'>　華是也大塗帝與萬物之所出也長子則繼乾之事</span>
<span class='tline' id='l352' data-llen='8028:8051'>　有傳正統之道善鳴起而求其類也馵足後足左白</span>
<span class='tline' id='l353' data-llen='8051:8074'>　也左陽位後陰位陰止而靜今從陽以動也作足以</span>
<span class='tline' id='l354' data-llen='8074:8097'>　動為事也的顙二陰猶在上也白陰也隂動雖在上</span>
<span class='tline' id='l355' data-llen='8097:8120'>　不能為大也反生華稻也死而反生有起之道其究</span>
<span class='tline' id='l356' data-llen='8120:8141'>　為健終為乾也決躁有所決而躁也<span class='krp-note'>龔/</span></span>
<span class='tline' id='l357' data-llen='8141:8164'>巽為木爲風為長女爲繩直為工為白為長爲髙為進</span>
<span class='tline' id='l358' data-llen='8164:8191'><a onclick="displayPageImage('KR1a0034', 'WYG', '009-20b' );" name="009-20b" class="pb">[009-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8191:8214'>退為不果為臭其於人也為寡髮為廣顙為多白眼為</span>
<span class='tline' id='l360' data-llen='8214:8226'>近利市三倍其究爲躁卦</span>
<span class='tline' id='l361' data-llen='8226:8249'>　木可以輮曲直巽順之謂風取其在上摇木號令齊</span>
<span class='tline' id='l362' data-llen='8249:8272'>　物如繩直木為工繩直之類白風去塵為潔白長風</span>
<span class='tline' id='l363' data-llen='8272:8295'>　行之髙逺風性髙逺又木生而上風性前却為進退</span>
<span class='tline' id='l364' data-llen='8295:8318'>　不能果敢决斷亦進退之義臭風所發也亦風之逺</span>
<span class='tline' id='l365' data-llen='8318:8341'>　聞於人也風落樹之華葉如人之少髮額濶為廣亦</span>
<span class='tline' id='l366' data-llen='8341:8364'>　寡髮之義躁人之眼其色多白躁人之情多近於利</span>
<span class='tline' id='l367' data-llen='8364:8391'><a onclick="displayPageImage('KR1a0034', 'WYG', '009-21a' );" name="009-21a" class="pb">[009-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8391:8414'>　木生蕃盛於市則三倍之宜利躁卦風之勢極於躁</span>
<span class='tline' id='l369' data-llen='8414:8440'>　急也<span class='krp-note'>孔/</span>繩因形而直物工因時而制變白者无入而</span>
<span class='tline' id='l370' data-llen='8440:8463'>　不受采長者風之行髙者木之升陰内則退陽外則</span>
<span class='tline' id='l371' data-llen='8463:8486'>　進以巽適事柔而已矣故爲不果无所不入故爲臭</span>
<span class='tline' id='l372' data-llen='8486:8509'>　髮血之餘一隂伏於二陽之下則髮之達於上者寡</span>
<span class='tline' id='l373' data-llen='8509:8532'>　陰小而陽大陽在上故爲廣顙眼為體而止目為用</span>
<span class='tline' id='l374' data-llen='8532:8555'>　而作離中二則是以精供明故為目巽二在下明不</span>
<span class='tline' id='l375' data-llen='8555:8578'>　正也故為多白眼商人執雞則知時而善動故為近</span>
<span class='tline' id='l376' data-llen='8578:8605'><a onclick="displayPageImage('KR1a0034', 'WYG', '009-21b' );" name="009-21b" class="pb">[009-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8605:8628'>　利市三倍巽陰而伏則若靜者其性善入則其伏必</span>
<span class='tline' id='l378' data-llen='8628:8640'>　起故爲躁卦<span class='krp-note'>龔/</span></span>
<span class='tline' id='l379' data-llen='8640:8663'>坎爲水爲溝瀆為隠伏爲矯輮為弓輪其於人也爲加</span>
<span class='tline' id='l380' data-llen='8663:8686'>憂為心病為耳痛為血卦為赤其於馬也為羙脊為亟</span>
<span class='tline' id='l381' data-llen='8686:8710'>心為下首為薄蹄為曵其於輿也為多𤯝為通為月為</span>
<span class='tline' id='l382' data-llen='8710:8721'>盗其於木也為堅多心</span>
<span class='tline' id='l383' data-llen='8721:8744'>　為水取北方之行溝瀆取水行無不通隠伏取水藏</span>
<span class='tline' id='l384' data-llen='8744:8767'>　地中使曲者直為矯使直者曲為輮弓者激矢如水</span>
<span class='tline' id='l385' data-llen='8767:8794'><a onclick="displayPageImage('KR1a0034', 'WYG', '009-22a' );" name="009-22a" class="pb">[009-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8794:8817'>　激射也輪者運行如水行也加憂取其憂險難為心</span>
<span class='tline' id='l387' data-llen='8817:8840'>　病憂險難也勞卦為坎聽勞則耳痛也人之有血如</span>
<span class='tline' id='l388' data-llen='8840:8863'>　地有水為赤取血之色羙脊取其陽在中亟急也取</span>
<span class='tline' id='l389' data-llen='8863:8886'>　其中堅内動下首取其水流向下薄蹄取其廹地而</span>
<span class='tline' id='l390' data-llen='8886:8909'>　行曵亦取其磨地而行為輿取其表裏有陰力弱不</span>
<span class='tline' id='l391' data-llen='8909:8933'>　能重載常憂災𤯝為通取水行有求月水之精盗行</span>
<span class='tline' id='l392' data-llen='8933:8962'>　潛竊堅多心剛在内也<span class='krp-note'>孔/</span>車之蓋撩為月<span class='krp-note'>缺/</span>　水言</span>
<span class='tline' id='l393' data-llen='8962:8988'>　流而不積也其下為輪以利轉言行險而不<span class='krp-note'>缺/</span>也素</span>
<span class='tline' id='l394' data-llen='8988:9015'><a onclick="displayPageImage('KR1a0034', 'WYG', '009-22b' );" name="009-22b" class="pb">[009-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='9015:9038'>　問曰西方生金在志為憂北方生水在志為恐以恐</span>
<span class='tline' id='l396' data-llen='9038:9061'>　對憂則有力矣故為加憂寒氣之水勝也火熱受邪</span>
<span class='tline' id='l397' data-llen='9061:9084'>　心病生焉故為心病恐則傷腎腎傷則耳痛薄蹄行</span>
<span class='tline' id='l398' data-llen='9084:9107'>　不利也為曵盈科而進也一陽在内而處則其載重</span>
<span class='tline' id='l399' data-llen='9107:9130'>　二陰在下則其勢弱敗乃自取之也為心病陽陷而</span>
<span class='tline' id='l400' data-llen='9130:9153'>　不靈也為耳痛陽塞而不通也溪谷如脉絡故為血</span>
<span class='tline' id='l401' data-llen='9153:9176'>　北方也一陽生故為赤亟心陽欲亨也下首猶之為</span>
<span class='tline' id='l402' data-llen='9176:9200'>　豕薄蹄廹地而弱曵弱而遲非若風之速也<span class='krp-note'>龔/</span></span>
<span class='tline' id='l403' data-llen='9200:9227'><a onclick="displayPageImage('KR1a0034', 'WYG', '009-23a' );" name="009-23a" class="pb">[009-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9227:9250'>離為火為日爲電為中女爲甲胄爲戈兵其於人也為</span>
<span class='tline' id='l405' data-llen='9250:9273'>大腹為乾卦爲鼈爲蟹為蠃爲蚌為龜其於木也為科</span>
<span class='tline' id='l406' data-llen='9273:9277'>上稿</span>
<span class='tline' id='l407' data-llen='9277:9300'>　為火南方之行日火之精電之明火類甲胄剛在外</span>
<span class='tline' id='l408' data-llen='9300:9323'>　戈兵剛在外以目捍懷陰氣為大腹乾卦日所烜也</span>
<span class='tline' id='l409' data-llen='9323:9346'>　龞蟹蠃蚌龜皆取剛在外科空也木既中空上必枯</span>
<span class='tline' id='l410' data-llen='9346:9372'>　稿<span class='krp-note'>孔/</span>火縁物以為體麗天而久照者日麗乎陰而其</span>
<span class='tline' id='l411' data-llen='9372:9395'>　光發散者電也外剛而衛柔為甲胄上銳而麗物為</span>
<span class='tline' id='l412' data-llen='9395:9422'><a onclick="displayPageImage('KR1a0034', 'WYG', '009-23b' );" name="009-23b" class="pb">[009-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9422:9445'>　戈兵背陽也腹隂也大腹者内陰而外陽也其性躁</span>
<span class='tline' id='l414' data-llen='9445:9468'>　故為乾卦皆外剛而内柔也柔之性靜故為鱉剛之</span>
<span class='tline' id='l415' data-llen='9468:9491'>　性躁故為蟹蠃則形銳而善麗蚌則内虚而含明龜</span>
<span class='tline' id='l416' data-llen='9491:9504'>　則内明而顯幽<span class='krp-note'>龔/</span></span>
<span class='tline' id='l417' data-llen='9504:9527'>艮為山爲徑路為小石為門闕為果蓏為閽寺為指為</span>
<span class='tline' id='l418' data-llen='9527:9545'>狗為鼠為黔喙之屬其於木也爲堅多節</span>
<span class='tline' id='l419' data-llen='9545:9568'>　陰在下為止陽在上為髙山也山雖髙而有澗道為</span>
<span class='tline' id='l420' data-llen='9568:9591'>　徑路也小石艮為山又為陽卦之小者有徑路又崇</span>
<span class='tline' id='l421' data-llen='9591:9618'><a onclick="displayPageImage('KR1a0034', 'WYG', '009-24a' );" name="009-24a" class="pb">[009-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9618:9641'>　髙為門闕木實為果草實為蓏出山谷中閽寺取其</span>
<span class='tline' id='l423' data-llen='9641:9664'>　禁止人也指取其執止物狗鼠取其皆止人家黔喙</span>
<span class='tline' id='l424' data-llen='9664:9690'>　之屬山居之獸堅勁多節山之所生<span class='krp-note'>孔/</span>險而萬物由</span>
<span class='tline' id='l425' data-llen='9690:9713'>　之以出震故為徑路非所口塗也一陽止於上而不</span>
<span class='tline' id='l426' data-llen='9713:9736'>　動為小石非正所謂石也上實而下虚為門實者止</span>
<span class='tline' id='l427' data-llen='9736:9759'>　於上虚者止於下為果蓏止於内者閽寺止於四支</span>
<span class='tline' id='l428' data-llen='9759:9782'>　之末而能止者為指以陽止於外者狗也以陰止於</span>
<span class='tline' id='l429' data-llen='9782:9805'>　内者鼠也其剛在外而善噬者黔喙之屬也外堅而</span>
<span class='tline' id='l430' data-llen='9805:9832'><a onclick="displayPageImage('KR1a0034', 'WYG', '009-24b' );" name="009-24b" class="pb">[009-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9832:9847'>　已矣木之堅多節也<span class='krp-note'>龔/</span></span>
<span class='tline' id='l432' data-llen='9847:9870'>兊為澤為少女為巫為口苦為毁折為附決其於地也</span>
<span class='tline' id='l433' data-llen='9870:9879'>為剛鹵為妾為羊</span>
<span class='tline' id='l434' data-llen='9879:9902'>　澤陰卦之小地類卑也巫口舌之官西方五事為言</span>
<span class='tline' id='l435' data-llen='9902:9925'>　口舌言語之具也西方主秋秋物成熟稿稈之屬則</span>
<span class='tline' id='l436' data-llen='9925:9948'>　毁折果蓏之實則附決為剛鹵水所停則鹹鹵也為</span>
<span class='tline' id='l437' data-llen='9948:9974'>　妾少女從姊為娣也羊性順也<span class='krp-note'>孔/</span>澤潤下巫取其順</span>
<span class='tline' id='l438' data-llen='9974:10000'>　口舌能說人羊中壯而外順<span class='krp-note'>胡/</span>兊柔而說澤象也以</span>
<span class='tline' id='l439' data-llen='10000:10027'><a onclick="displayPageImage('KR1a0034', 'WYG', '009-25a' );" name="009-25a" class="pb">[009-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='10027:10050'>　言說神則為巫以言感人則為口舌以趨時言之則</span>
<span class='tline' id='l441' data-llen='10050:10073'>　為毁折反所謂蕃鮮也以立本言之則陰見而有所</span>
<span class='tline' id='l442' data-llen='10073:10096'>　附陽動而有所決反所謂決躁也素問曰辛散酸收</span>
<span class='tline' id='l443' data-llen='10096:10119'>　甘緩苦堅鹹耎而此於地為剛鹵者外柔而二陽在</span>
<span class='tline' id='l444' data-llen='10119:10142'>　下也外柔則有所承故於女為妾二陽在下則内狠</span>
<span class='tline' id='l445' data-llen='10142:10165'>　為羊其在地為大澤蟲魚說焉在天為雨澤百穀說</span>
<span class='tline' id='l446' data-llen='10165:10190'>　焉爲附決不足於震也震動斯決而无所附矣<span class='krp-note'>龔/</span></span>
<span class='tline' id='l447' data-llen='10190:10193'>　</span>
<span class='tline' id='l448' data-llen='10193:10220'><a onclick="displayPageImage('KR1a0034', 'WYG', '009-25b' );" name="009-25b" class="pb">[009-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10220:10223'>　</span>
<span class='tline' id='l450' data-llen='10223:10226'>　</span>
<span class='tline' id='l451' data-llen='10226:10229'>　</span>
<span class='tline' id='l452' data-llen='10229:10232'>　</span>
<span class='tline' id='l453' data-llen='10232:10235'>　</span>
<span class='tline' id='l454' data-llen='10235:10238'>　</span>
<span class='tline' id='l455' data-llen='10238:10241'>　</span>
<span class='tline' id='l456' data-llen='10241:10252'>　周易義海撮要卷九</span>
</p>
<p>
</p>
  </div>
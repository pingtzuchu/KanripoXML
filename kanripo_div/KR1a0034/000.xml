<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0034', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:198'>欽定四庫全書　　　　經部一</span>
<span class='tline' id='l9' data-llen='198:214'>　周易義海撮要　　　　易𩔖</span>
<span class='tline' id='l10' data-llen='214:220'>　　提要</span>
<span class='tline' id='l11' data-llen='220:243'>　　　　臣等謹案周易義海撮要十二卷宋李衡撰</span>
<span class='tline' id='l12' data-llen='243:266'>　　　　衡字彦平江都人乾道中官秘閣修撰尋除</span>
<span class='tline' id='l13' data-llen='266:289'>　　　　御史改起居郎事跡具宋史本傳先是熙寧</span>
<span class='tline' id='l14' data-llen='289:312'>　　　　間蜀人房審權病談易諸家或泥隂陽或拘</span>
<span class='tline' id='l15' data-llen='312:335'>　　　　象數乃斥去襍學異説摘取専明人事者百</span>
<span class='tline' id='l16' data-llen='335:361'><a onclick="displayPageImage('KR1a0034', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='361:384'>　　　　家上起鄭元下迄王安石編為一集仍以孔</span>
<span class='tline' id='l18' data-llen='384:407'>　　　　頴逹正義冠之其有異同疑似則各加評議</span>
<span class='tline' id='l19' data-llen='407:430'>　　　　附之篇末名曰周易義海共一百卷衡因其</span>
<span class='tline' id='l20' data-llen='430:453'>　　　　義意重複文詞冗瑣刪削釐定以為此書故</span>
<span class='tline' id='l21' data-llen='453:476'>　　　　名曰撮要其程頤蘇軾朱震三家之説則原</span>
<span class='tline' id='l22' data-llen='476:499'>　　　　本未收衡所續入第十二卷襍論亦衡所補</span>
<span class='tline' id='l23' data-llen='499:522'>　　　　綴故婺州教授周汝能樓鍔跋稱卷計以百</span>
<span class='tline' id='l24' data-llen='522:545'>　　　　今十有一葢耑指所刪房本也書録解題作</span>
<span class='tline' id='l25' data-llen='545:571'><a onclick="displayPageImage('KR1a0034', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='571:593'>　　　十卷又傳寫之誤矣是書成於紹興三十年</span>
<span class='tline' id='l27' data-llen='593:615'>　　　至乾道六年衡以御史守婺州始鋟于木自</span>
<span class='tline' id='l28' data-llen='615:637'>　　　唐以来唯李鼎祚周易集解合漢後三十五</span>
<span class='tline' id='l29' data-llen='637:659'>　　　家之説畧稱該偹繼之者審權義海而已然</span>
<span class='tline' id='l30' data-llen='659:681'>　　　考宋史藝文志但有衡書而無審權書陳振</span>
<span class='tline' id='l31' data-llen='681:703'>　　　孫書録解題亦惟載殘本四卷豈卷帙重大</span>
<span class='tline' id='l32' data-llen='703:725'>　　　當時即已散佚抑衝書出而審權書遂廢歟</span>
<span class='tline' id='l33' data-llen='725:747'>　　　然則採擷精華使古書不沒于後世衡亦可</span>
<span class='tline' id='l34' data-llen='747:773'><a onclick="displayPageImage('KR1a0034', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='773:793'>　　　謂有功矣乾隆四十三年七月恭校上</span>
<span class='tline' id='l36' data-llen='793:824'>　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l37' data-llen='824:848'>　　　　　　總　校　官　<span class='krp-note'>臣/</span>　陸　費　墀</span>
<span class='tline' id='l39' data-llen='868:894'><a onclick="displayPageImage('KR1a0034', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l40' data-llen='894:904'>周易義海撮要原序</span>
<span class='tline' id='l41' data-llen='904:927'>易義海熙寧間蜀人房審權所編房謂自漢至今專門</span>
<span class='tline' id='l42' data-llen='927:950'>學不啻千百家或泥隂陽或拘象數或推之於互體或</span>
<span class='tline' id='l43' data-llen='950:973'>失之於虚无今於千百家内斥去雜學異説摘取專明</span>
<span class='tline' id='l44' data-llen='973:996'>人事羽翼吾道者僅百家編為一集仍以正義冠之端</span>
<span class='tline' id='l45' data-llen='996:1019'>首釐為百卷目之曰周易義海或諸家説有同異理相</span>
<span class='tline' id='l46' data-llen='1019:1042'>疑惑者復援父師之訓朋友之論輙加評議附之篇末</span>
<span class='tline' id='l47' data-llen='1042:1066'>衡得是書而讀之其間尚有意義重疊文詞冗𤨏者載</span>
<span class='tline' id='l48' data-llen='1066:1092'><a onclick="displayPageImage('KR1a0034', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span>
<span class='tline' id='l49' data-llen='1092:1115'>加刪削而益之以伊川東坡漢上之説庶學者便於觀</span>
<span class='tline' id='l50' data-llen='1115:1138'>覽云紹興庚辰十一月辛已江都李衡彦平遂安雙清</span>
<span class='tline' id='l51' data-llen='1138:1142'>堂書</span>
</p>
<p>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1a0029', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:187'>欽定四庫全書</span><br/>
<span class='tline' id='l9' data-llen='187:194'>　易原卷一</span><br/>
<span class='tline' id='l10' data-llen='194:215'>　　　　　　　　　　　　宋　程大昌　撰</span><br/>
<span class='tline' id='l11' data-llen='215:224'>　　河圖洛書論</span><br/>
<span class='tline' id='l12' data-llen='224:240'>　　　　　河圖之圖五行生克附</span><br/>
<span class='tline' id='l13' data-llen='240:243'>　</span><br/>
<span class='tline' id='l14' data-llen='243:246'>　</span><br/>
<span class='tline' id='l15' data-llen='246:249'>　</span><br/>
<span class='tline' id='l16' data-llen='249:275'><a onclick="displayPageImage('KR1a0029', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='275:313'>　　　二　河圖所起<span class='krp-note'>案程敏政新安文獻志載易原/三篇其一為河圖洛書而無一</span></span><br/>
<span class='tline' id='l18' data-llen='313:350'>　　　　<span class='krp-note'>河圖之圖二河圖所起三河圖所起/標目且誤合為一篇謹依原本校正</span></span><br/>
<span class='tline' id='l19' data-llen='350:373'>劉牧易數鈎隠圖所載河圖九位朱震曰本出陳摶四</span><br/>
<span class='tline' id='l20' data-llen='373:401'>傳而牧受之此圖之附著五行者則予之所明也<span class='krp-note'>案新/安文</span></span><br/>
<span class='tline' id='l21' data-llen='401:434'><span class='krp-note'>獻志載此篇無劉/牧至明也四十字</span>夫子之言易曰河出圖洛出書聖人</span><br/>
<span class='tline' id='l22' data-llen='434:457'>則之是易于圖書固所兼法也周人寳藏河圖孔子歎</span><br/>
<span class='tline' id='l23' data-llen='457:480'>河不出圖是河圖也者古盛世實有之非後世傅㑹也</span><br/>
<span class='tline' id='l24' data-llen='480:503'>孔安國曰龍馬出河伏羲則其文以畫八卦謂之河圖</span><br/>
<span class='tline' id='l25' data-llen='503:529'><a onclick="displayPageImage('KR1a0029', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='529:560'>皆厯代寳傳之<span class='krp-note'>案新安文獻/志無此六字</span>又曰天與禹洛出書神龜</span><br/>
<span class='tline' id='l27' data-llen='560:589'>負文出川于背有數至于九禹遂因而次苐之<span class='krp-note'>案新安/文獻志</span></span><br/>
<span class='tline' id='l28' data-llen='589:617'><span class='krp-note'>無次/字</span>以成九𩔖劉歆曰虙犧氏受河圖則而畫之八卦</span><br/>
<span class='tline' id='l29' data-llen='617:640'>是也禹治水賜洛書法而陳之洪範是也聖人行其道</span><br/>
<span class='tline' id='l30' data-llen='640:673'>而寳其真箕子在父師位而典之也<span class='krp-note'>案新安文獻志無/聖人以下十九字</span></span><br/>
<span class='tline' id='l31' data-llen='673:702'>歆又序洪範曰自五行至六極凡六十五字合<span class='krp-note'>案新安/文獻志</span></span><br/>
<span class='tline' id='l32' data-llen='702:729'><span class='krp-note'>無合/字</span>洛書本文也夫安國之謂文者數著乎象而錯綜</span><br/>
<span class='tline' id='l33' data-llen='729:752'>可觀焉耳非謂後世文籍之文也歆謂洛書有字則全</span><br/>
<span class='tline' id='l34' data-llen='752:778'><a onclick="displayPageImage('KR1a0029', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='778:801'>與孔異矣夫二子在漢皆號精博而違異如此予于是</span><br/>
<span class='tline' id='l36' data-llen='801:824'>疑此時圖書已自不存故各出意想而終无定證也然</span><br/>
<span class='tline' id='l37' data-llen='824:847'>而劉歆專佐符命正使漢家秘藏有之歆何以不得而</span><br/>
<span class='tline' id='l38' data-llen='847:855'>見此不可曉也</span><br/>
<span class='tline' id='l39' data-llen='855:866'>　　　三　河圖所起</span><br/>
<span class='tline' id='l40' data-llen='866:889'>鄭康成則直曰河圖有九篇洛書有六篇説者謂其本</span><br/>
<span class='tline' id='l41' data-llen='889:912'>諸緯書緯書者哀平間實始有之非古也不可據也而</span><br/>
<span class='tline' id='l42' data-llen='912:936'>其誤有可以理證者典籍之字生于卦畫卦畫之智𤼵</span><br/>
<span class='tline' id='l43' data-llen='936:962'><a onclick="displayPageImage('KR1a0029', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='962:985'>于圖書易謂書契取夬為象是八卦已重而文字始生</span><br/>
<span class='tline' id='l45' data-llen='985:1008'>也若圖書方出而篇章已具則夫子謂書契取夬者誤</span><br/>
<span class='tline' id='l46' data-llen='1008:1031'>矣此自可以意曉也特不知漢未逺古二圖尚皆茫昧</span><br/>
<span class='tline' id='l47' data-llen='1031:1054'>而陳摶之徒生一二千年後何従得之也然而九位者</span><br/>
<span class='tline' id='l48' data-llen='1054:1077'>三列數之旁正縦横无有不為十五故劉牧李㤗伯悉</span><br/>
<span class='tline' id='l49' data-llen='1077:1100'>謂非人智所能偽為也劉李之言近也而乾鑿度本出</span><br/>
<span class='tline' id='l50' data-llen='1100:1123'>漢世其書多言河圖而曰太一取之以行九宫四正四</span><br/>
<span class='tline' id='l51' data-llen='1123:1146'>維皆十五也夫太一非所論也其所謂四正四維環拱</span><br/>
<span class='tline' id='l52' data-llen='1146:1172'><a onclick="displayPageImage('KR1a0029', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1172:1195'>一五无往而不為十五即此圖也然則昔之作為乾鑿</span><br/>
<span class='tline' id='l54' data-llen='1195:1225'>度者實嘗親見其<span class='krp-note'>案新安文/獻志作是</span>圖矣其書言七八之象九</span><br/>
<span class='tline' id='l55' data-llen='1225:1248'>六之變皆以十五為宿盖于圖乎得之也乾鑿度也者</span><br/>
<span class='tline' id='l56' data-llen='1248:1271'>世儒多有引之以明易指者矣而鄭康成之論大衍以</span><br/>
<span class='tline' id='l57' data-llen='1271:1294'>十日十二辰二十八宿為五十而亦自乾鑿度出也晉</span><br/>
<span class='tline' id='l58' data-llen='1294:1317'>人張湛傳列子至七變為九曰此章全是周易乾鑿度</span><br/>
<span class='tline' id='l59' data-llen='1317:1344'>則漢魏以降凡言老者皆己宗而用之非後世乃始<span class='krp-note'>案/新</span></span><br/>
<span class='tline' id='l60' data-llen='1344:1374'><span class='krp-note'>安文獻志無/乃始二字</span>託為也然則圖書也者乾鑿度實能得之</span><br/>
<span class='tline' id='l61' data-llen='1374:1400'><a onclick="displayPageImage('KR1a0029', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1400:1432'>而孔劉反不得見不可曉也<span class='krp-note'>案新安文獻志不/可曉也作何邪</span>所可言</span><br/>
<span class='tline' id='l63' data-llen='1432:1455'>者其四維四正皆為十五正符陳摶所傳則其來已逺</span><br/>
<span class='tline' id='l64' data-llen='1455:1478'>篤可信耳且説易者莫古于繋辭矣而繋辭之言圖書</span><br/>
<span class='tline' id='l65' data-llen='1478:1501'>也正與天地變化天象吉凶同在聖人法效之數也則</span><br/>
<span class='tline' id='l66' data-llen='1501:1525'>謂以數𤼵智者信而可證也謂有字有書者妄也天何</span><br/>
<span class='tline' id='l67' data-llen='1525:1540'>言哉而况造字成書明與世接乎</span><br/>
<span class='tline' id='l68' data-llen='1540:1566'><a onclick="displayPageImage('KR1a0029', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l69' data-llen='1566:1589'>右洛書圖亦牧傳也易之天一以至地十正此書之數</span><br/>
<span class='tline' id='l70' data-llen='1589:1613'>也揚雄太𤣥曰一與六共宗二與七共朋三與八成友</span><br/>
<span class='tline' id='l71' data-llen='1613:1636'>四與九同道五與五相守雄盖見此書而得其駢立之</span><br/>
<span class='tline' id='l72' data-llen='1636:1651'>位故曰宗曰朋曰友曰道曰守也</span><br/>
<span class='tline' id='l73' data-llen='1651:1664'>　　　五　五行生克異序</span><br/>
<span class='tline' id='l74' data-llen='1664:1687'>圖書之寫造化固皆天地五行之數矣而其並數立象</span><br/>
<span class='tline' id='l75' data-llen='1687:1710'>有不同者疊八于四而生成相襲者書也書之五徳則</span><br/>
<span class='tline' id='l76' data-llen='1710:1733'>皆即東南中西北之五位而以序相生也析四為八而</span><br/>
<span class='tline' id='l77' data-llen='1733:1759'><a onclick="displayPageImage('KR1a0029', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l78' data-llen='1759:1782'>羅立以宗一五者圖也圖之五徳則又循北西南東中</span><br/>
<span class='tline' id='l79' data-llen='1782:1805'>五位者以序相克也均之其為模肖五行焉相生者順</span><br/>
<span class='tline' id='l80' data-llen='1805:1828'>天而自左旋右則四時迭進之序也相克者逆天而自</span><br/>
<span class='tline' id='l81' data-llen='1828:1851'>右轉左則五徳交濟之原也何為順木火土金水次此</span><br/>
<span class='tline' id='l82' data-llen='1851:1874'>而為春夏秋冬者是其左行而右旋者正與天合也何</span><br/>
<span class='tline' id='l83' data-llen='1874:1897'>謂逆處土于中而水北木東固其位矣金南火西乃與</span><br/>
<span class='tline' id='l84' data-llen='1897:1920'>生位相反則皆自右而向左其行正與天反也革天行</span><br/>
<span class='tline' id='l85' data-llen='1920:1943'>之序而致其矯夫是以命之為逆也故易之取數也无</span><br/>
<span class='tline' id='l86' data-llen='1943:1969'><a onclick="displayPageImage('KR1a0029', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l87' data-llen='1969:1992'>不絫四而増多即寫四時之序進之而至于八八其卦</span><br/>
<span class='tline' id='l88' data-llen='1992:2015'>者也其制變也率皆本五而制衍則依放参伍以成文</span><br/>
<span class='tline' id='l89' data-llen='2015:2038'>定象而制其生使入于成者也故圖也書也皆易原也</span><br/>
<span class='tline' id='l90' data-llen='2038:2064'><a onclick="displayPageImage('KR1a0029', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l91' data-llen='2064:2087'>右河圖自有本序今用五行之數附著八卦者貴其相</span><br/>
<span class='tline' id='l92' data-llen='2087:2110'>克者之與卦數亦皆見前可考也相克之次厯土水火</span><br/>
<span class='tline' id='l93' data-llen='2110:2133'>金木五位而序求之則其自右旋左者皆其展轉相致</span><br/>
<span class='tline' id='l94' data-llen='2133:2151'>者也至震木而復克中土則其序一周矣</span><br/>
<span class='tline' id='l95' data-llen='2151:2164'>　　　七　五行生克相濟</span><br/>
<span class='tline' id='l96' data-llen='2164:2187'>五行之既為五材也遂可舉末明本矣雨露之于木薪</span><br/>
<span class='tline' id='l97' data-llen='2187:2210'>槱之于火是其能生者也木受斵而材金就冶而器是</span><br/>
<span class='tline' id='l98' data-llen='2210:2233'>其能克者也諸如此類生克之理信而有證矣然所談</span><br/>
<span class='tline' id='l99' data-llen='2233:2259'><a onclick="displayPageImage('KR1a0029', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l100' data-llen='2259:2282'>不過形下之器焉耳及夫能生能克者其理必有所起</span><br/>
<span class='tline' id='l101' data-llen='2282:2305'>既生而復克也其用必有所著則是超乎器而為道者</span><br/>
<span class='tline' id='l102' data-llen='2305:2328'>也理之及此則罕有究而言之者也盖嘗深思其故矣</span><br/>
<span class='tline' id='l103' data-llen='2328:2351'>有隂有陽然後有交有變故隂陽二者未嘗或能偏无</span><br/>
<span class='tline' id='l104' data-llen='2351:2374'>而亦不免偏重也惟夫造物者兩存消息之機對出盈</span><br/>
<span class='tline' id='l105' data-llen='2374:2397'>虚之則陽進則隂退盛則陽起起故剛柔盛衰相倚以</span><br/>
<span class='tline' id='l106' data-llen='2397:2420'>濟生生不窮也古語曰天道其猶張弓乎髙者抑之下</span><br/>
<span class='tline' id='l107' data-llen='2420:2443'>者舉之人見其抑隂若陽而退之也則指以為能克也</span><br/>
<span class='tline' id='l108' data-llen='2443:2469'><a onclick="displayPageImage('KR1a0029', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l109' data-llen='2469:2492'>又見其舉隂若陽而進之也則指以為能生也要其實</span><br/>
<span class='tline' id='l110' data-llen='2492:2515'>致則皆不離乎更盈而迭虚者也故曰尺蠖之屈以求</span><br/>
<span class='tline' id='l111' data-llen='2515:2538'>信也又曰天地之間其猶槖籥乎此二者生克對起之</span><br/>
<span class='tline' id='l112' data-llen='2538:2561'>理甚明也蠖屈其體而後有以為信則克能致生之理</span><br/>
<span class='tline' id='l113' data-llen='2561:2584'>也槖之不嘘則无以再致其翕是生亦能資克也有生</span><br/>
<span class='tline' id='l114' data-llen='2584:2607'>有克故暑往則寒來寒往則暑來造化遂以對出也然</span><br/>
<span class='tline' id='l115' data-llen='2607:2630'>則生之與克同機括而異形見耳易曰天地革而四時</span><br/>
<span class='tline' id='l116' data-llen='2630:2640'>成則其克非生也哉</span><br/>
<span class='tline' id='l117' data-llen='2640:2666'><a onclick="displayPageImage('KR1a0029', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l118' data-llen='2666:2679'>　　　八　五行生克之原</span><br/>
<span class='tline' id='l119' data-llen='2679:2702'>循五徳以求其故則其生其克大抵遇三則變周五則</span><br/>
<span class='tline' id='l120' data-llen='2702:2725'>復也五之復也循生數而造極則遂反初也三之變也</span><br/>
<span class='tline' id='l121' data-llen='2725:2748'>革其生序而救其偏重也是為同一機括也何謂至五</span><br/>
<span class='tline' id='l122' data-llen='2748:2771'>而復天一之水主石為向而厯木火土金迭遞相生盡</span><br/>
<span class='tline' id='l123' data-llen='2771:2795'>五而後再返其𥘉也故五徳周竟而一水復起也他四</span><br/>
<span class='tline' id='l124' data-llen='2795:2818'>行之回復凖此可推也此可以見其有增无損矣何謂</span><br/>
<span class='tline' id='l125' data-llen='2818:2841'>至三而變水生木木生火水木火則三矣故水輙克火</span><br/>
<span class='tline' id='l126' data-llen='2841:2867'><a onclick="displayPageImage('KR1a0029', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l127' data-llen='2867:2890'>也火之所生者為土已乃轉而生金既而火又自克其</span><br/>
<span class='tline' id='l128' data-llen='2890:2913'>再傳所生之金也亦以三變也金水木具而金遂克木</span><br/>
<span class='tline' id='l129' data-llen='2913:2936'>木火土具而木遂克土土金水具而土遂克水則皆遇</span><br/>
<span class='tline' id='l130' data-llen='2936:2959'>三而變也三而必變者可以見其盛而必抑也若舉生</span><br/>
<span class='tline' id='l131' data-llen='2959:2982'>克之理而騐氣節之序則周五而復者盖今嵗之除嗣</span><br/>
<span class='tline' id='l132' data-llen='2982:3005'>嵗之初也四時皆竟故也遇三而變者中分一嵗而其</span><br/>
<span class='tline' id='l133' data-llen='3005:3028'>寒暑相更者也此皆其生克可以事驗而效言者也惟</span><br/>
<span class='tline' id='l134' data-llen='3028:3051'>土之寄王不可槩約而理亦不出乎此也且夫生之與</span><br/>
<span class='tline' id='l135' data-llen='3051:3077'><a onclick="displayPageImage('KR1a0029', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l136' data-llen='3077:3100'>克疑不不容參合矣而圖之始北而自右向左以旋也</span><br/>
<span class='tline' id='l137' data-llen='3100:3123'>循五徳求之則比比相次者皆其相克之位也書之始</span><br/>
<span class='tline' id='l138' data-llen='3123:3146'>東而自左旋右也従八列求之則列八相比者皆其相</span><br/>
<span class='tline' id='l139' data-llen='3146:3169'>生之次也左右雖異合而言之則其生其克皆以序應</span><br/>
<span class='tline' id='l140' data-llen='3169:3192'>也然則河有圖而洛又有書者盖天地以此互寫生克</span><br/>
<span class='tline' id='l141' data-llen='3192:3215'>而啟悟聖人不厭其詳也洪範之一水二火三木四金</span><br/>
<span class='tline' id='l142' data-llen='3215:3238'>五土即書序也六府之水火金木土即圖序也方其紀</span><br/>
<span class='tline' id='l143' data-llen='3238:3261'>數則用本然之序故初一之五行自水至土顓顓五行</span><br/>
<span class='tline' id='l144' data-llen='3261:3288'><a onclick="displayPageImage('KR1a0029', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l145' data-llen='3288:3311'>耳无所預乎人力也及其致用則相克之理實效乎人</span><br/>
<span class='tline' id='l146' data-llen='3311:3334'>其曰六府孔修又曰水火金木土榖惟修者致用之謂</span><br/>
<span class='tline' id='l147' data-llen='3334:3358'>也故劉歆約此𩔖而槩為之言曰河圖洛書相為經緯</span><br/>
<span class='tline' id='l148' data-llen='3358:3368'>八卦九章相為表裏</span><br/>
<span class='tline' id='l149' data-llen='3368:3381'>　　　九　五行生克之理</span><br/>
<span class='tline' id='l150' data-llen='3381:3404'>斗杓所建而當亥寅已申則四行所生之月也謂木之</span><br/>
<span class='tline' id='l151' data-llen='3404:3427'>生于水也以其従亥至丑更冬序者三而其生始著乎</span><br/>
<span class='tline' id='l152' data-llen='3427:3450'>寅也是為水能生木也驗之以事則土膏雨滋而木以</span><br/>
<span class='tline' id='l153' data-llen='3450:3477'><a onclick="displayPageImage('KR1a0029', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='3477:3501'>成質是其顯而可見者也𩔖而推之火之自寅而已也</span><br/>
<span class='tline' id='l155' data-llen='3501:3524'>金之自已而申也水之自申而亥也皆一理也惟土之</span><br/>
<span class='tline' id='l156' data-llen='3524:3548'>生雖寄體乎更迭之序而四行之𩔖以成體者實不與</span><br/>
<span class='tline' id='l157' data-llen='3548:3571'>四行均敵也其曰火能生土木能克土者非夫火力誠</span><br/>
<span class='tline' id='l158' data-llen='3571:3594'>能盡予之以生而木力盡能致克也方且推能回復之</span><br/>
<span class='tline' id='l159' data-llen='3594:3617'>理則不容不以序言也亦猶乾坤實生六子而著諸八</span><br/>
<span class='tline' id='l160' data-llen='3617:3640'>卦則分位就列反與六子周匝相次也今且即五行以</span><br/>
<span class='tline' id='l161' data-llen='3640:3663'>成五材者而求其生克則易明矣回山迤隄能障怒水</span><br/>
<span class='tline' id='l162' data-llen='3663:3690'><a onclick="displayPageImage('KR1a0029', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l163' data-llen='3690:3713'>是水固嘗見克于土矣木根上行壤地為之墳起新畬</span><br/>
<span class='tline' id='l164' data-llen='3713:3736'>再種則地力為之退減則木力亦能克土也此其為生</span><br/>
<span class='tline' id='l165' data-llen='3736:3769'>為克誠有狀<span class='krp-note'>草即木也猶日火/皆火月兩皆水也</span>若超回復之序而槩言</span><br/>
<span class='tline' id='l166' data-llen='3769:3792'>其祖則天下无不土自根之木也則土固不止于生金</span><br/>
<span class='tline' id='l167' data-llen='3792:3815'>而已也茫茫九土皆非灰燼所化也則土生豈專資火</span><br/>
<span class='tline' id='l168' data-llen='3815:3838'>也今謂土獨生金而火能生土者姑従五生五克而取</span><br/>
<span class='tline' id='l169' data-llen='3838:3861'>一理以明回復焉耳而四行之生之克无不資藉土力</span><br/>
<span class='tline' id='l170' data-llen='3861:3884'>者乃其正理也若夫書之叙生者則固協諸四時而易</span><br/>
<span class='tline' id='l171' data-llen='3884:3911'><a onclick="displayPageImage('KR1a0029', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l172' data-llen='3911:3934'>見矣而圖之致克者則常先乎四氣而難推故當别白</span><br/>
<span class='tline' id='l173' data-llen='3934:3943'>圖理而詳言之也</span><br/>
<span class='tline' id='l174' data-llen='3943:3956'>　　　十　漢志五行生克</span><br/>
<span class='tline' id='l175' data-llen='3956:3979'>漢儒常言五勝矣最為明審也曰天以一生水地以二</span><br/>
<span class='tline' id='l176' data-llen='3979:4002'>生火天以三生木地以四生金天以五生土五位皆以</span><br/>
<span class='tline' id='l177' data-llen='4002:4025'>五合而隂陽異位故曰妃以五成也然則水之大數六</span><br/>
<span class='tline' id='l178' data-llen='4025:4048'>火七木八金九土十故水以天一為火二牡木以天三</span><br/>
<span class='tline' id='l179' data-llen='4048:4071'>為土十牡土以天五為水六牡火以天七為金四牡金</span><br/>
<span class='tline' id='l180' data-llen='4071:4098'><a onclick="displayPageImage('KR1a0029', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l181' data-llen='4098:4121'>以天九為木八牡陽竒為牡隂耦為妃故曰水火牡也</span><br/>
<span class='tline' id='l182' data-llen='4121:4144'>火水妃也此正従遇三之變而命其克制也夫水為火</span><br/>
<span class='tline' id='l183' data-llen='4144:4167'>牡能制之謂也火為水妃受制之謂也此其立喻兼生</span><br/>
<span class='tline' id='l184' data-llen='4167:4191'>克而參言最為得情也牡之能制妃之肯聽則其氣𩔖</span><br/>
<span class='tline' id='l185' data-llen='4191:4214'>同而肯相受故其克制得行也盖木也者資生于水而</span><br/>
<span class='tline' id='l186' data-llen='4214:4237'>火也者又資生于木也以其所従得生者而還以制之</span><br/>
<span class='tline' id='l187' data-llen='4237:4261'>是皆其以氣𩔖相成者也是故火之牡必属乎水而不</span><br/>
<span class='tline' id='l188' data-llen='4261:4284'>属土金也水之妃必属乎火而亦不属乎土金也既其</span><br/>
<span class='tline' id='l189' data-llen='4284:4311'><a onclick="displayPageImage('KR1a0029', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l190' data-llen='4311:4335'>隔三而資生故亦隔三而受制也他四行可以𩔖推也</span><br/>
<span class='tline' id='l191' data-llen='4335:4358'>其説之異于圖者兼用天地十全數而又于隂陽乎詳</span><br/>
<span class='tline' id='l192' data-llen='4358:4381'>分妃牡焉則漢儒求以終竟其説云耳其實一土不容</span><br/>
<span class='tline' id='l193' data-llen='4381:4404'>分二也至于更三而變者則五徳迭相賓主而凡生克</span><br/>
<span class='tline' id='l194' data-llen='4404:4427'>之理皆不相戾也圖雖極于九列而一土之五既能克</span><br/>
<span class='tline' id='l195' data-llen='4427:4450'>金尋亦為木所克則循三而數皆與河圖之九位無忤</span><br/>
<span class='tline' id='l196' data-llen='4450:4462'>也今時為之圖以便稽證</span><br/>
<span class='tline' id='l197' data-llen='4462:4489'><a onclick="displayPageImage('KR1a0029', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l198' data-llen='4489:4512'>　　　十一　漢志五行生克應河圖之圖并説　係</span><br/>
<span class='tline' id='l199' data-llen='4512:4515'>　</span><br/>
<span class='tline' id='l200' data-llen='4515:4518'>　</span><br/>
<span class='tline' id='l201' data-llen='4518:4521'>　</span><br/>
<span class='tline' id='l202' data-llen='4521:4524'>　</span><br/>
<span class='tline' id='l203' data-llen='4524:4527'>　</span><br/>
<span class='tline' id='l204' data-llen='4527:4530'>　</span><br/>
<span class='tline' id='l205' data-llen='4530:4533'>　</span><br/>
<span class='tline' id='l206' data-llen='4533:4560'><a onclick="displayPageImage('KR1a0029', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l207' data-llen='4560:4583'>河圖本無十位今將援漢語以明遞克若非悉列妃牡</span><br/>
<span class='tline' id='l208' data-llen='4583:4606'>其狀不白于是用洛書十位具配五克使生序之在十</span><br/>
<span class='tline' id='l209' data-llen='4606:4626'>位者明而後遇三致克之序始可得而枚數也</span><br/>
<span class='tline' id='l210' data-llen='4626:4653'><a onclick="displayPageImage('KR1a0029', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l211' data-llen='4653:4676'>　　　十二　五行相生遇三致克之圖并説　用洛</span><br/>
<span class='tline' id='l212' data-llen='4676:4679'>　</span><br/>
<span class='tline' id='l213' data-llen='4679:4682'>　</span><br/>
<span class='tline' id='l214' data-llen='4682:4685'>　</span><br/>
<span class='tline' id='l215' data-llen='4685:4688'>　</span><br/>
<span class='tline' id='l216' data-llen='4688:4691'>　</span><br/>
<span class='tline' id='l217' data-llen='4691:4694'>　</span><br/>
<span class='tline' id='l218' data-llen='4694:4697'>　</span><br/>
<span class='tline' id='l219' data-llen='4697:4724'><a onclick="displayPageImage('KR1a0029', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l220' data-llen='4724:4747'>右五徳率皆互生互克往來交午故予于五徳亦皆假</span><br/>
<span class='tline' id='l221' data-llen='4747:4770'>立三位使克彼與見克于彼生彼與見生于彼不相揉</span><br/>
<span class='tline' id='l222' data-llen='4770:4793'>雜然後隔三之為克位者始明也猶恐未竟再取漢語</span><br/>
<span class='tline' id='l223' data-llen='4793:4804'>疏列于左方使之易考</span><br/>
<span class='tline' id='l224' data-llen='4804:4821'>　　　十三　漢志五行生克譜凡五</span><br/>
<span class='tline' id='l225' data-llen='4821:4844'>天一水生地八木地八木生地二火　自水至木自木</span><br/>
<span class='tline' id='l226' data-llen='4844:4867'>至火凡更三徳則皆以序相生者也相生之序及三則</span><br/>
<span class='tline' id='l227' data-llen='4867:4890'>其第三位遂見克于初生之位故三生而克見也何謂</span><br/>
<span class='tline' id='l228' data-llen='4890:4917'><a onclick="displayPageImage('KR1a0029', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l229' data-llen='4917:4940'>三生曰水生木木生火是之謂三生也故水之能克乎</span><br/>
<span class='tline' id='l230' data-llen='4940:4963'>火也是隔三而命克位也其曰克者非有的然可指之</span><br/>
<span class='tline' id='l231' data-llen='4963:4986'>迹也大抵一年之間寒暑相變最為大節故謂水能生</span><br/>
<span class='tline' id='l232' data-llen='4986:5009'>木而又克火者主冬之能生而夏實受克也既取其能</span><br/>
<span class='tline' id='l233' data-llen='5009:5032'>先春以導陽而又能先秋以變隂也率以半朞為㫁也</span><br/>
<span class='tline' id='l234' data-llen='5032:5056'>所謂天地革而四時成者由此而可𩔖推也土之生金</span><br/>
<span class='tline' id='l235' data-llen='5056:5080'>而又克水也其為半朞之間能起隂而又能𤼵陽亦猶</span><br/>
<span class='tline' id='l236' data-llen='5080:5104'>是也秋金冬水俱為隂𩔖而其克金者必以火則本所</span><br/>
<span class='tline' id='l237' data-llen='5104:5131'><a onclick="displayPageImage('KR1a0029', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l238' data-llen='5131:5154'>従得生以見其所従受克焉者也若夫土也者實常該</span><br/>
<span class='tline' id='l239' data-llen='5154:5177'>乎四行之上而貫乎一朞之乆雖循序以言而曰火能</span><br/>
<span class='tline' id='l240' data-llen='5177:5200'>生土土能生金其實即夫可以形求者而言之耳若要</span><br/>
<span class='tline' id='l241' data-llen='5200:5223'>其實則四行之大无一行焉而能不資土力故一朞之</span><br/>
<span class='tline' id='l242' data-llen='5223:5246'>間亦无一日焉而不載土徳也是故惟土不可以定序</span><br/>
<span class='tline' id='l243' data-llen='5246:5251'>而言也</span><br/>
<span class='tline' id='l244' data-llen='5251:5274'>天三木生天七火天七火生地十土　自三木而為七</span><br/>
<span class='tline' id='l245' data-llen='5274:5297'>火十土是為遇三故漢志云木以天三為土十牡言木</span><br/>
<span class='tline' id='l246' data-llen='5297:5324'><a onclick="displayPageImage('KR1a0029', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l247' data-llen='5324:5330'>能克土也</span><br/>
<span class='tline' id='l248' data-llen='5330:5353'>天五土生地四金地四金生地六水　五土四金六水</span><br/>
<span class='tline' id='l249' data-llen='5353:5369'>三也故漢志云土以天五為水六牡</span><br/>
<span class='tline' id='l250' data-llen='5369:5392'>天七火生地十土地十土生地四金　七火十土四金</span><br/>
<span class='tline' id='l251' data-llen='5392:5408'>三也故漢志云火以天七為金四牡</span><br/>
<span class='tline' id='l252' data-llen='5408:5431'>天九金生地六水地六水生地八木　九金六水八木</span><br/>
<span class='tline' id='l253' data-llen='5431:5447'>三也故漢志云金以天九為木八牡</span><br/>
<span class='tline' id='l254' data-llen='5447:5459'>　　　十四　圖書入易</span><br/>
<span class='tline' id='l255' data-llen='5459:5486'><a onclick="displayPageImage('KR1a0029', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l256' data-llen='5486:5509'>易雖不言何者為圖何者為書而意指所及可究考也</span><br/>
<span class='tline' id='l257' data-llen='5509:5532'>其于開物成務冐天下之道則歸諸十全數而成變化</span><br/>
<span class='tline' id='l258' data-llen='5532:5555'>行鬼神又歸五十五數也夫此十全數者五十五數也</span><br/>
<span class='tline' id='l259' data-llen='5555:5578'>則皆洛書也又曰參伍以變錯綜其數通其變遂成天</span><br/>
<span class='tline' id='l260' data-llen='5578:5601'>地之文極其數遂定天下之象此之參伍即十五也通</span><br/>
<span class='tline' id='l261' data-llen='5601:5624'>參伍而三之則四十有五也四十有五者河圖也然則</span><br/>
<span class='tline' id='l262' data-llen='5624:5647'>天地之間明而為物務幽而為變化大而為天地之文</span><br/>
<span class='tline' id='l263' data-llen='5647:5670'>廣而為像物之象皆不出乎圖書所寫之數則夫作易</span><br/>
<span class='tline' id='l264' data-llen='5670:5697'><a onclick="displayPageImage('KR1a0029', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l265' data-llen='5697:5720'>之初雖曰仰觀俯察近取逺取莫不有得而其機要出</span><br/>
<span class='tline' id='l266' data-llen='5720:5748'>于河洛兩圖者特居其總也此圖書入易之凡也<span class='krp-note'>詳見/五論</span></span><br/>
<span class='tline' id='l267' data-llen='5748:5758'>　　　十五　參伍</span><br/>
<span class='tline' id='l268' data-llen='5758:5781'>參伍者取一五而三之以為十五也猶參天者取天數</span><br/>
<span class='tline' id='l269' data-llen='5781:5804'>之一三五者兼而用之以為乾九也用參天之法以觀</span><br/>
<span class='tline' id='l270' data-llen='5804:5827'>參五之則而五之錯乎三以總乎四十五者可明矣而</span><br/>
<span class='tline' id='l271' data-llen='5827:5850'>説者傳致夫雜恐失統也且夫圖之三其三列而縱横</span><br/>
<span class='tline' id='l272' data-llen='5850:5873'>旁正可以羅絡而數者悉皆十五也是其錯而可綜者</span><br/>
<span class='tline' id='l273' data-llen='5873:5900'><a onclick="displayPageImage('KR1a0029', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l274' data-llen='5900:5923'>也羅絡者其錯也㑹三五以為十五而又三其十五以</span><br/>
<span class='tline' id='l275' data-llen='5923:5946'>為四十五則皆綜也若其錯綜所及則功用不勝其廣</span><br/>
<span class='tline' id='l276' data-llen='5946:5969'>矣天地十全數竒耦相間固嘗有文矣而其相交相變</span><br/>
<span class='tline' id='l277' data-llen='5969:5992'>以極乎萬有千䇿者非藉此之錯綜則隂陽不能自形</span><br/>
<span class='tline' id='l278' data-llen='5992:6015'>乎象數則夫子謂通其變遂成天地之文者用此理而</span><br/>
<span class='tline' id='l279' data-llen='6015:6038'>通用此通而成也推一五而三之以為十五十五已見</span><br/>
<span class='tline' id='l280' data-llen='6038:6061'>又従而三之則夫始而象四變五也已而為參兩之九</span><br/>
<span class='tline' id='l281' data-llen='6061:6084'>六也已又為七八之六子也則八純卦已成而六十四</span><br/>
<span class='tline' id='l282' data-llen='6084:6111'><a onclick="displayPageImage('KR1a0029', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l283' data-llen='6111:6134'>者悉有其象矣己又取八純卦者疊寘而八之則凡天</span><br/>
<span class='tline' id='l284' data-llen='6134:6157'>地人物事為吉凶何者當為何象何象當生何驗遂皆</span><br/>
<span class='tline' id='l285' data-llen='6157:6180'>可以聖定也夫子所謂極其數遂定天下之象者如此</span><br/>
<span class='tline' id='l286' data-llen='6180:6203'>其極而如此其定也故聖人尊尚變五謂其功用該貫</span><br/>
<span class='tline' id='l287' data-llen='6203:6212'>一易者皆圖數也</span><br/>
<span class='tline' id='l288' data-llen='6212:6233'>　　　十六　一朞節候累五而三河圖寫其數</span><br/>
<span class='tline' id='l289' data-llen='6233:6256'>參伍錯綜之象雖著乎圖豈自為若數也哉一朞氣令</span><br/>
<span class='tline' id='l290' data-llen='6256:6280'>莫非基乎五而變乎三故𤼵揮其情而寫諸象數焉耳</span><br/>
<span class='tline' id='l291' data-llen='6280:6307'><a onclick="displayPageImage('KR1a0029', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span><br/>
<span class='tline' id='l292' data-llen='6307:6330'>何謂基五五日而為一候七十二候而成一氣絫三氣</span><br/>
<span class='tline' id='l293' data-llen='6330:6353'>而成一節則又従十五者而三之也三其十五即四十</span><br/>
<span class='tline' id='l294' data-llen='6353:6376'>五矣四十五者具而一節具一節具而一朞之日居其</span><br/>
<span class='tline' id='l295' data-llen='6376:6399'>八一矣故圖之五則不獨演五及九而不可復演也三</span><br/>
<span class='tline' id='l296' data-llen='6399:6422'>其參伍者既能以一起八而亦不事更演也今取圖數</span><br/>
<span class='tline' id='l297' data-llen='6422:6445'>而槩氣令則知其應矣一五中立而錯出為八所向莫</span><br/>
<span class='tline' id='l298' data-llen='6445:6468'>非十五夫非一候而三之以為十五者歟三其三列而</span><br/>
<span class='tline' id='l299' data-llen='6468:6491'>十五者凡三出也非其絫三氣以成一節而為四十五</span><br/>
<span class='tline' id='l300' data-llen='6491:6518'><a onclick="displayPageImage('KR1a0029', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span><br/>
<span class='tline' id='l301' data-llen='6518:6541'>者歟以此之四十五者而致參伍之變于八初卦之間</span><br/>
<span class='tline' id='l302' data-llen='6541:6564'>則凡圖數之一周也其于出震終艮之序正居八分之</span><br/>
<span class='tline' id='l303' data-llen='6564:6587'>一也是為八重卦之一也以一槩八而一朞之卦為六</span><br/>
<span class='tline' id='l304' data-llen='6587:6610'>十四者悉其可以通而極之固自不事再變矣而前謂</span><br/>
<span class='tline' id='l305' data-llen='6610:6633'>不容他變者又有深理也變之極乎三其參伍也是五</span><br/>
<span class='tline' id='l306' data-llen='6633:6656'>數至變之極也何以知其然也五雖得為變始而九實</span><br/>
<span class='tline' id='l307' data-llen='6656:6679'>常為變極也主五而及九則始變之五既已九出矣運</span><br/>
<span class='tline' id='l308' data-llen='6679:6702'>五之九亦又九變也是兩皆臻極也若强益以五則四</span><br/>
<span class='tline' id='l309' data-llen='6702:6729'><a onclick="displayPageImage('KR1a0029', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span><br/>
<span class='tline' id='l310' data-llen='6729:6752'>十五者遂為五十矣夫四十五之不為五十五也藏地</span><br/>
<span class='tline' id='l311' data-llen='6752:6775'>十子四行而不使不變之十贅出乎其間也何可更于</span><br/>
<span class='tline' id='l312' data-llen='6775:6798'>其上益五以為五十而强裁地十之半以入變中也故</span><br/>
<span class='tline' id='l313' data-llen='6798:6821'>圖之極于五九也自立則以至應用不可少少增損也</span><br/>
<span class='tline' id='l314' data-llen='6821:6844'>至夫大衍之出别為設數則其理又非正用五行矣不</span><br/>
<span class='tline' id='l315' data-llen='6844:6857'>可槩言也<span class='krp-note'>詳見/設數</span></span><br/>
<span class='tline' id='l316' data-llen='6857:6873'>　　　十七　易用河圖參伍立數</span><br/>
<span class='tline' id='l317' data-llen='6873:6896'>參伍之入易也大率三變也以四象而遇天五是其初</span><br/>
<span class='tline' id='l318' data-llen='6896:6923'><a onclick="displayPageImage('KR1a0029', 'WYG', '001-20a' );" name="001-20a" class="pb">[001-20a] <img width="20"  src="/static/img/kanseki-5.png"/></a></span><br/>
<span class='tline' id='l319' data-llen='6923:6947'>也夫其四𧰼析數則既十矣益以天五則十五也是參</span><br/>
<span class='tline' id='l320' data-llen='6947:6970'>伍之初入乎用者也取一三五者而參之以成其為九</span><br/>
<span class='tline' id='l321' data-llen='6970:6993'>九出而乾見矣取二與四者而兩之以成其為六六出</span><br/>
<span class='tline' id='l322' data-llen='6993:7016'>而坤見矣以九合六又十五也是參伍而再用者然也</span><br/>
<span class='tline' id='l323' data-llen='7016:7039'>九貫生七震坎艮出焉六貫生八巽離兑出焉則參伍</span><br/>
<span class='tline' id='l324' data-llen='7039:7062'>而三用者然也總而言之一變而四象遇五功用以始</span><br/>
<span class='tline' id='l325' data-llen='7062:7085'>今蓍之所著凡揲數出䇿無不立本于四而聴變于五</span><br/>
<span class='tline' id='l326' data-llen='7085:7108'>者是也二變而九六有象乾坤以成則易之藴于是乎</span><br/>
<span class='tline' id='l327' data-llen='7108:7135'><a onclick="displayPageImage('KR1a0029', 'WYG', '001-20b' );" name="001-20b" class="pb">[001-20b] <img width="20"  src="/static/img/kanseki-5.png"/></a></span><br/>
<span class='tline' id='l328' data-llen='7135:7158'>具矣三變而七八對峙六子以生則八卦具而可伸之</span><br/>
<span class='tline' id='l329' data-llen='7158:7181'>以為六十四矣六十四者具而易成矣夫子嘗謂小成</span><br/>
<span class='tline' id='l330' data-llen='7181:7205'>之變引伸𩔖長而天下之能事可畢者其原亦出于參</span><br/>
<span class='tline' id='l331' data-llen='7205:7230'>伍也是皆聖人𤼵智于圖之錯綜者而定著合期之𧰼</span><br/>
<span class='tline' id='l332' data-llen='7230:7240'>以成其為易者然也</span><br/>
<span class='tline' id='l333' data-llen='7240:7255'>　　　十八　易數以合朞為準</span><br/>
<span class='tline' id='l334' data-llen='7255:7278'>易數之得天也以參伍也従一五而參之至為四十五</span><br/>
<span class='tline' id='l335' data-llen='7278:7301'>者凡八而其數遂為三百六十矣従五日一候者積之</span><br/>
<span class='tline' id='l336' data-llen='7301:7328'><a onclick="displayPageImage('KR1a0029', 'WYG', '001-21a' );" name="001-21a" class="pb">[001-21a] <img width="20"  src="/static/img/kanseki-5.png"/></a></span><br/>
<span class='tline' id='l337' data-llen='7328:7351'>及乎七十有二也其數亦三百六十也三百六十者一</span><br/>
<span class='tline' id='l338' data-llen='7351:7374'>朞之日也出震終艮則其分寫此數者也然則一朞之</span><br/>
<span class='tline' id='l339' data-llen='7374:7397'>氣令固該乎此而一易之象數亦具乎此矣是故乾坤</span><br/>
<span class='tline' id='l340' data-llen='7397:7420'>之䇿其數固為三百有六十矣乾坤一索為震巽而震</span><br/>
<span class='tline' id='l341' data-llen='7420:7443'>巽六爻之䇿亦三百六十也再索為坎離三索為艮兑</span><br/>
<span class='tline' id='l342' data-llen='7443:7466'>其六爻亦皆三百六十其䇿也此八重卦者行乎五十</span><br/>
<span class='tline' id='l343' data-llen='7466:7489'>六卦之上而其分䇿以為卦體也莫非合朞之數也故</span><br/>
<span class='tline' id='l344' data-llen='7489:7509'>易之立數雖其深賾難究而竟以合朞為成也</span><br/>
<span class='tline' id='l345' data-llen='7509:7536'><a onclick="displayPageImage('KR1a0029', 'WYG', '001-21b' );" name="001-21b" class="pb">[001-21b] <img width="20"  src="/static/img/kanseki-5.png"/></a></span><br/>
<span class='tline' id='l346' data-llen='7536:7546'>　　　十九　逆數</span><br/>
<span class='tline' id='l347' data-llen='7546:7569'>夫子列叙八卦相錯而繼為之明曰數往者順知來者</span><br/>
<span class='tline' id='l348' data-llen='7569:7592'>逆是故易逆數也此正參言圖書成易之由也往者指</span><br/>
<span class='tline' id='l349' data-llen='7592:7615'>氣所趨而言也易之廓四為八而出震終艮者是也従</span><br/>
<span class='tline' id='l350' data-llen='7615:7638'>其往而數之則皆倣天而左旋故其數遂為順數也來</span><br/>
<span class='tline' id='l351' data-llen='7638:7661'>者逆推四氣于未然者也圖之三生致克而寒暑可以</span><br/>
<span class='tline' id='l352' data-llen='7661:7684'>前知者是也其生其克實相矯革若不翻變書序則无</span><br/>
<span class='tline' id='l353' data-llen='7684:7707'>由可以參伍也故著之于數則為逆數也于是總一易</span><br/>
<span class='tline' id='l354' data-llen='7707:7734'><a onclick="displayPageImage('KR1a0029', 'WYG', '001-22a' );" name="001-22a" class="pb">[001-22a] <img width="20"  src="/static/img/kanseki-5.png"/></a></span><br/>
<span class='tline' id='l355' data-llen='7734:7758'>而言其凡則參伍之成為九六九六之𣲖為七八九六</span><br/>
<span class='tline' id='l356' data-llen='7758:7781'>七八錯出而為八卦八卦又従而八之則易成矣此逆</span><br/>
<span class='tline' id='l357' data-llen='7781:7804'>數可以成易者其序然也若稽其逆之所始則三生致</span><br/>
<span class='tline' id='l358' data-llen='7804:7827'>克而一歲之間變暑為寒反寒為暑是其放以立數之</span><br/>
<span class='tline' id='l359' data-llen='7827:7850'>要也細細推之則三其五日之候而為一氣三其十五</span><br/>
<span class='tline' id='l360' data-llen='7850:7873'>日之氣而為一節亦其五行遇三致克之積也何者十</span><br/>
<span class='tline' id='l361' data-llen='7873:7896'>日之運是五行之再周者也日之運而及五則五行已</span><br/>
<span class='tline' id='l362' data-llen='7896:7919'>其一周矣以一周之五行而又三其周徧焉則三而致</span><br/>
<span class='tline' id='l363' data-llen='7919:7946'><a onclick="displayPageImage('KR1a0029', 'WYG', '001-22b' );" name="001-22b" class="pb">[001-22b] <img width="20"  src="/static/img/kanseki-5.png"/></a></span><br/>
<span class='tline' id='l364' data-llen='7946:7969'>克者其理亦可凖五徳以推也故三候而變為一氣是</span><br/>
<span class='tline' id='l365' data-llen='7969:7992'>一逆也三氣而變為一節是三逆也三逆而成一節八</span><br/>
<span class='tline' id='l366' data-llen='7992:8015'>節而成一嵗則一朞之數莫非成乎積三之逆也故夫</span><br/>
<span class='tline' id='l367' data-llen='8015:8032'>子槩謂易為逆數也<span class='krp-note'>詳見/論三</span></span><br/>
<span class='tline' id='l368' data-llen='8032:8046'>　　　二十　圖象曰書象斗</span><br/>
<span class='tline' id='l369' data-llen='8046:8070'>太𤣥之測天也其别有二順天而推則曰斗一北而萬</span><br/>
<span class='tline' id='l370' data-llen='8070:8093'>物虚斗一南而萬物盈逆天而推又曰日一南而萬物</span><br/>
<span class='tline' id='l371' data-llen='8093:8116'>死日一北而萬物生二者全相拂異矣拂異之間矯革</span><br/>
<span class='tline' id='l372' data-llen='8116:8143'><a onclick="displayPageImage('KR1a0029', 'WYG', '001-23a' );" name="001-23a" class="pb">[001-23a] <img width="20"  src="/static/img/kanseki-5.png"/></a></span><br/>
<span class='tline' id='l373' data-llen='8143:8167'>行焉其相須以濟者正在是也故太𤣥又従而明之曰</span><br/>
<span class='tline' id='l374' data-llen='8167:8190'>日之南也右行而左旋斗之南也左行而右旋或左或</span><br/>
<span class='tline' id='l375' data-llen='8190:8213'>右或死或生神靈各謀天地乃并天神而地靈然而逆</span><br/>
<span class='tline' id='l376' data-llen='8213:8236'>順合并也者正其生克之能相資者歟故書數率同斗</span><br/>
<span class='tline' id='l377' data-llen='8236:8259'>運而圖數則畧如日行也是圖書也者正造化秘藴而</span><br/>
<span class='tline' id='l378' data-llen='8259:8282'>天地寓之象數以發悟聖人者也聖人既得此象則又</span><br/>
<span class='tline' id='l379' data-llen='8282:8305'>剏立立極以為法萬世也其曰易有四象所以示也是</span><br/>
<span class='tline' id='l380' data-llen='8305:8328'>其致也是故蓍龜之神也天地之變化也天文所垂之</span><br/>
<span class='tline' id='l381' data-llen='8328:8355'><a onclick="displayPageImage('KR1a0029', 'WYG', '001-23b' );" name="001-23b" class="pb">[001-23b] <img width="20"  src="/static/img/kanseki-5.png"/></a></span><br/>
<span class='tline' id='l382' data-llen='8355:8378'>象也河洛所出之圖書也四者均在所法而亦均在所</span><br/>
<span class='tline' id='l383' data-llen='8378:8401'>示也就四者而别言之惟蓍龜位乎有易之後自當従</span><br/>
<span class='tline' id='l384' data-llen='8401:8424'>卦爻以求而其天地之出變化也者即四時之生之克</span><br/>
<span class='tline' id='l385' data-llen='8424:8447'>是其都㑹也天之垂象也者即斗日逆順是其綱要也</span><br/>
<span class='tline' id='l386' data-llen='8447:8470'>圖書也者又其生克之著乎象數者也及夫㑹四者為</span><br/>
<span class='tline' id='l387' data-llen='8470:8492'>一而者諸易書則大衍又其總要也此一易之凡也</span><br/>
<span class='tline' id='l388' data-llen='8492:8507'>　　　二十一　三數始異終同</span><br/>
<span class='tline' id='l389' data-llen='8507:8530'>三數雖異而終歸一揆故可尊也圖之周迴八列也固</span><br/>
<span class='tline' id='l390' data-llen='8530:8557'><a onclick="displayPageImage('KR1a0029', 'WYG', '001-24a' );" name="001-24a" class="pb">[001-24a] <img width="20"  src="/static/img/kanseki-5.png"/></a></span><br/>
<span class='tline' id='l391' data-llen='8557:8580'>嘗變置火金之位矣而揆以書之疊四則雖更易寘而</span><br/>
<span class='tline' id='l392' data-llen='8580:8603'>四行之生成自相次比者原不至于離析也是故三八</span><br/>
<span class='tline' id='l393' data-llen='8603:8626'>之木一六之水仍其相依于東北而四九之金二七之</span><br/>
<span class='tline' id='l394' data-llen='8626:8649'>火亦皆相倚于西南也惟其相克之與相生必資變以</span><br/>
<span class='tline' id='l395' data-llen='8649:8672'>致其成故其布列命方不容不異焉耳而无害其為同</span><br/>
<span class='tline' id='l396' data-llen='8672:8695'>也若夫圖以入衍衍以成卦則四正之位仍是書序未</span><br/>
<span class='tline' id='l397' data-llen='8695:8718'>嘗紊亂也乾坤艮巽雖畧變圖位然而反諸天地生成</span><br/>
<span class='tline' id='l398' data-llen='8718:8741'>之序與夫隂陽分明之理則皆協合无間也木水䖏乎</span><br/>
<span class='tline' id='l399' data-llen='8741:8768'><a onclick="displayPageImage('KR1a0029', 'WYG', '001-24b' );" name="001-24b" class="pb">[001-24b] <img width="20"  src="/static/img/kanseki-5.png"/></a></span><br/>
<span class='tline' id='l400' data-llen='8768:8791'>東北則三八一六既相附以立矣金火位乎西南而四</span><br/>
<span class='tline' id='l401' data-llen='8791:8814'>九二七皆聨比无爽也以是知圖書本為一理而聖人</span><br/>
<span class='tline' id='l402' data-llen='8814:8843'>設數以追寫其妙乃能如此之精也嗚呼微哉<span class='krp-note'>八卦分/明詳見</span></span><br/>
<span class='tline' id='l403' data-llen='8843:8850'><span class='krp-note'>論/數</span></span><br/>
<span class='tline' id='l404' data-llen='8850:8853'>　</span><br/>
<span class='tline' id='l405' data-llen='8853:8856'>　</span><br/>
<span class='tline' id='l406' data-llen='8856:8859'>　</span><br/>
<span class='tline' id='l407' data-llen='8859:8866'>　易原卷一</span><br/>
</p>
<p><br/>
</p>
  </div>
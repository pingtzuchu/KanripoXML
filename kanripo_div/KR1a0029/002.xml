<div id="txtcont" class="span9" style="position: relative;">
    <p>
<span class='tline' id='l7' data-llen='153:179'><a onclick="displayPageImage('KR1a0029', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='179:187'>欽定四庫全書</span>
<span class='tline' id='l9' data-llen='187:194'>　易原卷二</span>
<span class='tline' id='l10' data-llen='194:215'>　　　　　　　　　　　　宋　程大昌　撰</span>
<span class='tline' id='l11' data-llen='215:223'>　　論十八篇</span>
<span class='tline' id='l12' data-llen='223:238'>　　　一　五為變始其數不定</span>
<span class='tline' id='l13' data-llen='238:261'>一水三木受數于天而未有得乎地二火四金受數于</span>
<span class='tline' id='l14' data-llen='261:284'>地而未有得乎天若夫五則天生之地承之地天于此</span>
<span class='tline' id='l15' data-llen='284:307'>乎交變化于此乎起則與向之水火木金絶異矣自有</span>
<span class='tline' id='l16' data-llen='307:333'><a onclick="displayPageImage('KR1a0029', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='333:356'>此五以後竒耦皆變矣向之得一者合五為六而水行</span>
<span class='tline' id='l18' data-llen='356:379'>遂成矣以其生于陽而成隂也向之得二者以合為五</span>
<span class='tline' id='l19' data-llen='379:402'>七而火行亦成矣以其生于隂而成于陽也木三金四</span>
<span class='tline' id='l20' data-llen='402:425'>之得五而成八成九者亦皆一理也漢志推説五行生</span>
<span class='tline' id='l21' data-llen='425:453'>克而曰五位皆以五合而隂陽易位者正指此也<span class='krp-note'>詳見/五行</span></span>
<span class='tline' id='l22' data-llen='453:480'><span class='krp-note'>生克/論</span>故五位皆以生成之衝變化之始也非如四行之</span>
<span class='tline' id='l23' data-llen='480:503'>質一受定形而遂不能流變也方其應感則五之氣固</span>
<span class='tline' id='l24' data-llen='503:526'>已分播于所王之方及其凝聚則五之體又皆隨著于</span>
<span class='tline' id='l25' data-llen='526:552'><a onclick="displayPageImage('KR1a0029', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='552:575'>賦物之地故五能冒四而四亦載五也從其播而命之</span>
<span class='tline' id='l27' data-llen='575:598'>則一五固可該四矣隨其著而言之則四之成體者亦</span>
<span class='tline' id='l28' data-llen='598:621'>可指為五之託體也是以五之為數時隱時見而多少</span>
<span class='tline' id='l29' data-llen='621:644'>不可得齊也河圖一之是示其生于本數而寓其成于</span>
<span class='tline' id='l30' data-llen='644:667'>四行也洛書有五而又有十則本其生以為已生而収</span>
<span class='tline' id='l31' data-llen='667:690'>四行之成以為已成也則其多少不齊皆不害其為紀</span>
<span class='tline' id='l32' data-llen='690:713'>實也大衍者本五行之數而通其變故雖依並五行而</span>
<span class='tline' id='l33' data-llen='713:736'>非正以五行為用也故五十數者所以多于圖而減于</span>
<span class='tline' id='l34' data-llen='736:762'><a onclick="displayPageImage('KR1a0029', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='762:790'>書也至此則當從設數求之不可概泥定數也矣<span class='krp-note'>設數/本數</span></span>
<span class='tline' id='l36' data-llen='790:799'><span class='krp-note'>詳見/論數</span></span>
<span class='tline' id='l37' data-llen='799:811'>　　二　土之立數不常</span>
<span class='tline' id='l38' data-llen='811:834'>河圖之一其五者何也四宗乎五故成并于生也土之</span>
<span class='tline' id='l39' data-llen='834:857'>生也受其竒于天而㑹其耦于地其孑然而獨立也以</span>
<span class='tline' id='l40' data-llen='857:880'>至該之體擅至中之位故能四而受感分氣而應也播</span>
<span class='tline' id='l41' data-llen='880:903'>于四時散于萬物无所不蔇亦无不徧遇水火則與之</span>
<span class='tline' id='l42' data-llen='903:926'>為水火值金木則與之為金木氣分于此質成于彼故</span>
<span class='tline' id='l43' data-llen='926:952'><a onclick="displayPageImage('KR1a0029', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='952:975'>凡四之成材者皆五之委形也所謂寄旺四季者正其</span>
<span class='tline' id='l45' data-llen='975:998'>凡最也故成數可以并乎生數也圖之特出一五而寓</span>
<span class='tline' id='l46' data-llen='998:1021'>成于八列不自著十者正以此也天地所布洛書所畫</span>
<span class='tline' id='l47' data-llen='1021:1044'>既有一五又則出二五者何也一五之君四氣也其理</span>
<span class='tline' id='l48' data-llen='1044:1067'>固无異于河圖也然而四氣得五而變數既増多四行</span>
<span class='tline' id='l49' data-llen='1067:1090'>亦益閎大則其增立二五正収四行之成而總之于己</span>
<span class='tline' id='l50' data-llen='1090:1113'>也百昌皆生于土而反于土人物禽獸凡有形質而粲</span>
<span class='tline' id='l51' data-llen='1113:1136'>然神竒莫不終于臭腐而復乎壤地也所謂木落還糞</span>
<span class='tline' id='l52' data-llen='1136:1162'><a onclick="displayPageImage('KR1a0029', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1162:1186'>其本者特從速化而易見者舉以為况耳𩔖而推之何</span>
<span class='tline' id='l54' data-llen='1186:1209'>時而不有此物何物而不復乎此土也則土雖不能自</span>
<span class='tline' id='l55' data-llen='1209:1232'>生其質而四材亦能與之為質也是雖下同四行受五</span>
<span class='tline' id='l56' data-llen='1232:1248'>之例而兩其五以識成亦有其理也</span>
<span class='tline' id='l57' data-llen='1248:1260'>　　三　五行主五遺十</span>
<span class='tline' id='l58' data-llen='1260:1283'>一五中土授四行以生而不居其成此正理也土无生</span>
<span class='tline' id='l59' data-llen='1283:1306'>土之理故五土之數不當更増二五也天地洛書土皆</span>
<span class='tline' id='l60' data-llen='1306:1329'>有十而圖獨無十者五能變而十不能變也圖之所主</span>
<span class='tline' id='l61' data-llen='1329:1355'><a onclick="displayPageImage('KR1a0029', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1355:1378'>者制變也十隱于四行之八八者可見而十不可見故</span>
<span class='tline' id='l63' data-llen='1378:1401'>圖惟一五也不曰自一而萬無所用十也若究求制變</span>
<span class='tline' id='l64' data-llen='1401:1424'>之元則一五之外尚無二五况可重之以及于三五也</span>
<span class='tline' id='l65' data-llen='1424:1447'>乎故古書之並數言變者皆極九而遺十也吕氏月令</span>
<span class='tline' id='l66' data-llen='1447:1470'>即周公時訓也其繋五行于四時也冬六夏七春八秋</span>
<span class='tline' id='l67' data-llen='1470:1493'>九皆成數也惟中土則不十而五者亦以變言故不著</span>
<span class='tline' id='l68' data-llen='1493:1516'>其成也黄帝岐伯之講明五徳也他皆紀成而中土仍</span>
<span class='tline' id='l69' data-llen='1516:1539'>自紀生也又從而明為之言曰五常之徳土數常生釋</span>
<span class='tline' id='l70' data-llen='1539:1565'><a onclick="displayPageImage('KR1a0029', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1565:1588'>之者曰正土不以虚加此最知本也加者一之加五而</span>
<span class='tline' id='l72' data-llen='1588:1611'>為六者也二三四之加五而為七八九者也皆其主五</span>
<span class='tline' id='l73' data-llen='1611:1634'>而加焉者也四行本無其成而皆資成于土焉故四行</span>
<span class='tline' id='l74' data-llen='1634:1657'>之數悉可隨加也若夫五之為土則正土也既自為土</span>
<span class='tline' id='l75' data-llen='1657:1680'>誠使更益一土則決不能有所孳息故地十之十名為</span>
<span class='tline' id='l76' data-llen='1680:1685'>虚加也</span>
<span class='tline' id='l77' data-llen='1685:1697'>　　四　土數不可虚加</span>
<span class='tline' id='l78' data-llen='1697:1720'>五行造化其底藴難究矣五材也者皆凝五徳以成其</span>
<span class='tline' id='l79' data-llen='1720:1746'><a onclick="displayPageImage('KR1a0029', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1746:1769'>質者也從其凝以推其所從得凝庶其可以循影想形</span>
<span class='tline' id='l81' data-llen='1769:1792'>也矣今夫雨泉之水五之得金木之得土火之得木皆</span>
<span class='tline' id='l82' data-llen='1792:1816'>孕體于地而得此形質者是異𩔖能生異類之驗也九</span>
<span class='tline' id='l83' data-llen='1816:1839'>仞之山中天之臺長城千里其培積非不厚且多也而</span>
<span class='tline' id='l84' data-llen='1839:1862'>常聞止簣休役之後復有毫毛増長如世傳息壤之怪</span>
<span class='tline' id='l85' data-llen='1862:1886'>乎則同𩔖不能自相生育其驗甚明也其曰正土不以</span>
<span class='tline' id='l86' data-llen='1886:1909'>虚加者言因土得形而可以形加者皆非正土也故天</span>
<span class='tline' id='l87' data-llen='1909:1932'>五可以總變而地之二其五者不能也黄岐之論又曰</span>
<span class='tline' id='l88' data-llen='1932:1958'><a onclick="displayPageImage('KR1a0029', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1958:1981'>天有九宫不可至十九宫云者五行逰變之方也正並</span>
<span class='tline' id='l90' data-llen='1981:2004'>圖之九位而立為此名也故循五行而言者常至九而</span>
<span class='tline' id='l91' data-llen='2004:2027'>極也蓋洪範之言五行也鹹酸苦辛甘者五材之已成</span>
<span class='tline' id='l92' data-llen='2027:2050'>五味者也既其成味則不可復指為生矣然其列叙五</span>
<span class='tline' id='l93' data-llen='2050:2073'>數則水一火二木三金四土五遂皆舎其成而言其生</span>
<span class='tline' id='l94' data-llen='2073:2096'>也是亦黄岐周公之意也及其著稼穡于土行而反援</span>
<span class='tline' id='l95' data-llen='2096:2119'>潤下炎上曲直從革四者以自例正欲著其重榖之意</span>
<span class='tline' id='l96' data-llen='2119:2142'>以成養民之徳焉耳然而稼穡出于人力終不與炎潤</span>
<span class='tline' id='l97' data-llen='2142:2168'><a onclick="displayPageImage('KR1a0029', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2168:2192'>之𩔖實為本性者同也故四行之凝聚也其有性可名</span>
<span class='tline' id='l99' data-llen='2192:2216'>者率能蔽以一言曰炎曰潤之𩔖是也而土爰稼穡云</span>
<span class='tline' id='l100' data-llen='2216:2239'>者于是乎可稼可穡焉耳此即因其實而别言之者也</span>
<span class='tline' id='l101' data-llen='2239:2262'>禹于此亦遂别剏一橅出五行之外而命為六府知其</span>
<span class='tline' id='l102' data-llen='2262:2285'>不可强以傳致也然則五行也者禹能増一榖而六其</span>
<span class='tline' id='l103' data-llen='2285:2308'>五矣終不能正歸其甘于土此非不可虚加之𩔖耶</span>
<span class='tline' id='l104' data-llen='2308:2319'>　　五　太𤣥无十</span>
<span class='tline' id='l105' data-llen='2319:2343'>太𤣥五行其生成位置全與洛書數合其言曰一與六</span>
<span class='tline' id='l106' data-llen='2343:2369'><a onclick="displayPageImage('KR1a0029', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2369:2392'>共宗二與七共朋三與八成友四與九同道夫宗朋友</span>
<span class='tline' id='l108' data-llen='2392:2415'>道皆以耦言也正今圖之生成相襲者也其成數多于</span>
<span class='tline' id='l109' data-llen='2415:2438'>生數則皆經五而加焉者也若夫五五相守也者揆以</span>
<span class='tline' id='l110' data-llen='2438:2461'>今圖則其一列已自為五其一列又自為十不止于兩</span>
<span class='tline' id='l111' data-llen='2461:2484'>五而已也雄以五五之外不言更有餘數也豈有隱天</span>
<span class='tline' id='l112' data-llen='2484:2507'>五于數總而獨析地十以為兩五也耶然雄之書有五</span>
<span class='tline' id='l113' data-llen='2507:2531'>无十者觸𩔖皆是也充其三方而九之九九而八十一</span>
<span class='tline' id='l114' data-llen='2531:2554'>是其具九贊以成其為元者也而九贊亦遂盡九而止</span>
<span class='tline' id='l115' data-llen='2554:2580'><a onclick="displayPageImage('KR1a0029', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2580:2603'>不更演也至于四行記數則水火木金皆兼生成兩數</span>
<span class='tline' id='l117' data-llen='2603:2626'>也土之五五雖嘗駢立兩五亦不正名為十也其意實</span>
<span class='tline' id='l118' data-llen='2626:2649'>存能變之五而不主不變之十也又其推天地人體屬</span>
<span class='tline' id='l119' data-llen='2649:2673'>序之𩔖皆至九而極則雄其有得于列子究九者歟而</span>
<span class='tline' id='l120' data-llen='2673:2693'>古之名事名物率以九紀又可觸𩔖而推也</span>
<span class='tline' id='l121' data-llen='2693:2703'>　　六　古數主九</span>
<span class='tline' id='l122' data-llen='2703:2726'>上古之世治道人事多以九名如三皇之世九邱九扈</span>
<span class='tline' id='l123' data-llen='2726:2749'>堯禹之世九州九官九疇九歌九徳九鼎九功九共黜</span>
<span class='tline' id='l124' data-llen='2749:2775'><a onclick="displayPageImage('KR1a0029', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2775:2798'>陟之用九載簫韶之極九成皆九也六以十竟也周制</span>
<span class='tline' id='l126' data-llen='2798:2821'>之存乎周官者特詳矣而九職九賦九式九貢九兩九</span>
<span class='tline' id='l127' data-llen='2821:2844'>儀九命九夏九簭九祭九摻九伐九畿九服皆不于十</span>
<span class='tline' id='l128' data-llen='2844:2867'>取數也總而言之則六卿六屬己象天道而必增三孤</span>
<span class='tline' id='l129' data-llen='2867:2890'>以為九卿亦其理也九州雖嘗患其太廣析為十二无</span>
<span class='tline' id='l130' data-llen='2890:2913'>何復九終三代不能易也此亦一理也又如九疇之别</span>
<span class='tline' id='l131' data-llen='2913:2936'>類也咎證休證既已合為一疇五福六極又復合為一</span>
<span class='tline' id='l132' data-llen='2936:2960'>疇推原其意殆謂吉凶雖反而事𩔖正同故合二為一</span>
<span class='tline' id='l133' data-llen='2960:2986'><a onclick="displayPageImage('KR1a0029', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2986:3009'>无礙也然則五事即五行之在人者矣三徳即皇極之</span>
<span class='tline' id='l135' data-llen='3009:3032'>應變者矣則夫五事之與五行皇極之與三徳亦當合</span>
<span class='tline' id='l136' data-llen='3032:3055'>為兩疇矣而何以遂離為四也哉用此理以推禹意則</span>
<span class='tline' id='l137' data-llen='3055:3078'>夫九疇矣或離或合義例不同而必欲遷就以成為九</span>
<span class='tline' id='l138' data-llen='3078:3095'>焉耳也古人尊九乃不謀而同如此哉</span>
<span class='tline' id='l139' data-llen='3095:3121'><a onclick="displayPageImage('KR1a0029', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span>
<span class='tline' id='l140' data-llen='3121:3126'>　　説</span>
<span class='tline' id='l141' data-llen='3126:3149'>右列子言一變為七七變為九蓋以天一至天九者言</span>
<span class='tline' id='l142' data-llen='3149:3172'>之也水火木金土皆有形矣而水居其首故一為形變</span>
<span class='tline' id='l143' data-llen='3172:3195'>之始也形變至九則天五之氣周行乎四徳者已極乎</span>
<span class='tline' id='l144' data-llen='3195:3218'>此不可他變故曰九者究也按列子作九變者究也九</span>
<span class='tline' id='l145' data-llen='3218:3241'>復變一則金實生水也金九而水一故也若夫輕清而</span>
<span class='tline' id='l146' data-llen='3241:3264'>上為天重濁而下為地則其别自更端以言人事者耳</span>
<span class='tline' id='l147' data-llen='3264:3287'>故繼之曰沖和氣者為人也則列子之指形變蓋自天</span>
<span class='tline' id='l148' data-llen='3287:3313'><a onclick="displayPageImage('KR1a0029', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span>
<span class='tline' id='l149' data-llen='3313:3319'>一而始也</span>
<span class='tline' id='l150' data-llen='3319:3330'>　　八　列子言河圖</span>
<span class='tline' id='l151' data-llen='3330:3353'>列子之言數變曰易變而為一一變而為七七變而為</span>
<span class='tline' id='l152' data-llen='3353:3376'>九九者究也復變為一一者形變之始也此正疏說太</span>
<span class='tline' id='l153' data-llen='3376:3399'>極不入形變而河圖數當極九者也此之謂一蓋實天</span>
<span class='tline' id='l154' data-llen='3399:3422'>一之一而非太極之一也是取其已形者而言之也至</span>
<span class='tline' id='l155' data-llen='3422:3445'>夫易无形㽟也者乃始正指未形之太極也易者夷易</span>
<span class='tline' id='l156' data-llen='3445:3468'>之謂也非變易之易也天地已判乃始有形故一為變</span>
<span class='tline' id='l157' data-llen='3468:3495'><a onclick="displayPageImage('KR1a0029', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span>
<span class='tline' id='l158' data-llen='3495:3518'>始而夷易无形㽟之地方且混淪无朕也則安得有變</span>
<span class='tline' id='l159' data-llen='3518:3548'>可言有一可數也夫非太極而孰能與此也<span class='krp-note'>張湛釋列/子至形㽟</span></span>
<span class='tline' id='l160' data-llen='3548:3595'><span class='krp-note'>之語云不知形下一字按字書讀如垺以耕田起土為/義其曰易无形㽟則直混然而已太極之混成渾淪者</span></span>
<span class='tline' id='l161' data-llen='3595:3622'><span class='krp-note'>是/矣</span>及乎夷易无形㽟者又動而至于可以生物也則天</span>
<span class='tline' id='l162' data-llen='3622:3645'>也者實為形始而一也者實為數始也至此而後其形</span>
<span class='tline' id='l163' data-llen='3645:3668'>㽟始著也故夷易所變之一乃為有形之一而太極渾</span>
<span class='tline' id='l164' data-llen='3668:3683'>淪者未嘗著形而亦未及乎變也</span>
<span class='tline' id='l165' data-llen='3683:3694'>　　九　列子言河圖</span>
<span class='tline' id='l166' data-llen='3694:3721'><a onclick="displayPageImage('KR1a0029', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span>
<span class='tline' id='l167' data-llen='3721:3745'>一遽變七七遽變九九復變一諸家皆知其為易𤼵理</span>
<span class='tline' id='l168' data-llen='3745:3768'>而无有能言其宿者惟張湛之言為得也曰一變為七</span>
<span class='tline' id='l169' data-llen='3768:3791'>九不以次數者全舉陽數領其都㑹也夫一三五七九</span>
<span class='tline' id='l170' data-llen='3791:3814'>者陽之全數也二四六八者隂數之對變而包乎陽數</span>
<span class='tline' id='l171' data-llen='3814:3837'>之内者也既其從陽數之㑹舉一七九以該三五則夫</span>
<span class='tline' id='l172' data-llen='3837:3860'>二四六八亦皆包乎陽變之内矣不待枚數也若夫十</span>
<span class='tline' id='l173' data-llen='3860:3883'>土非不預變也能生成四行而不肯自為四行故仗五</span>
<span class='tline' id='l174' data-llen='3883:3906'>以出變而十之為數遂暗寓乎四生四成之列也是以</span>
<span class='tline' id='l175' data-llen='3906:3933'><a onclick="displayPageImage('KR1a0029', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span>
<span class='tline' id='l176' data-llen='3933:3956'>數變者以九為極也以天地十數之效乎四時者觀之</span>
<span class='tline' id='l177' data-llen='3956:3979'>冬水春木夏火中土秋金即其一三七五九形變之序</span>
<span class='tline' id='l178' data-llen='3979:4002'>矣秋之金其數九而九不變十也乃復變水水之數一</span>
<span class='tline' id='l179' data-llen='4002:4026'>是九復變一也者復從形變之𥘉循環再起者也故凡</span>
<span class='tline' id='l180' data-llen='4026:4050'>列子此語専以𤼵明太極之无數而河圖之无十者也</span>
<span class='tline' id='l181' data-llen='4050:4081'>若用无形㽟之夷易<span class='krp-note'>以豉/反</span>以為變易之易<span class='krp-note'>音/亦</span>則失之逺</span>
<span class='tline' id='l182' data-llen='4081:4104'>矣而理亦不貫也蓋列子此語惟從易理以求則遂可</span>
<span class='tline' id='l183' data-llen='4104:4127'>曉而舎易則无見也予嘗深探老氏一教見其綱條悉</span>
<span class='tline' id='l184' data-llen='4127:4154'><a onclick="displayPageImage('KR1a0029', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span>
<span class='tline' id='l185' data-llen='4154:4177'>自易出而其徒相與極口詆訾孔子則遂疑其嘗見繋</span>
<span class='tline' id='l186' data-llen='4177:4200'>辭太極兩儀之序而恥其不能終成一家則遂立詆以</span>
<span class='tline' id='l187' data-llen='4200:4214'>自文也<span class='krp-note'>詳見易/老通言</span></span>
<span class='tline' id='l188' data-llen='4214:4228'>　　十　五行生位本是王位</span>
<span class='tline' id='l189' data-llen='4228:4253'>謂天地五𥘉數為五行𥘉度後五數為五行増數古固</span>
<span class='tline' id='l190' data-llen='4253:4276'>有知之者矣至其名先五為生名後五為成則至漢人</span>
<span class='tline' id='l191' data-llen='4276:4299'>實始詳言也然而四氣所生自直亥寅已申而一二三</span>
<span class='tline' id='l192' data-llen='4299:4322'>四之直子午卯酉者乃四氣王地耳然則漢儒何所取</span>
<span class='tline' id='l193' data-llen='4322:4349'><a onclick="displayPageImage('KR1a0029', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span>
<span class='tline' id='l194' data-llen='4349:4372'>則而萬世何以无議也是特主五以推變化而不専為</span>
<span class='tline' id='l195' data-llen='4372:4396'>四氣𤼵凡也蓋禆竈占陳以五徳言之謂其興復之數</span>
<span class='tline' id='l196' data-llen='4396:4418'>當在五故漢儒訓釋其義曰天以一生水地以二生</span>
<span class='tline' id='l197' data-llen='4418:4441'>火天以三生木地以四生金天以五生土五位皆以五</span>
<span class='tline' id='l198' data-llen='4441:4464'>而隂陽易位故曰妃以五成也然則水之大數六火七</span>
<span class='tline' id='l199' data-llen='4464:4487'>木八金九土十也凡其言五行生成至此而加詳矣審</span>
<span class='tline' id='l200' data-llen='4487:4510'>求其理實皆以變五為成而四時生王非所専主也若</span>
<span class='tline' id='l201' data-llen='4510:4527'>從五行生成而推易數之生成則泥矣</span>
<span class='tline' id='l202' data-llen='4527:4554'><a onclick="displayPageImage('KR1a0029', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span>
<span class='tline' id='l203' data-llen='4554:4567'>　　十一　八卦无土卦圖</span>
<span class='tline' id='l204' data-llen='4567:4586'>　地六水坤　　地四金兑　　天九金乾</span>
<span class='tline' id='l205' data-llen='4586:4605'>　地二火離　　　　　　　　天一水坎</span>
<span class='tline' id='l206' data-llen='4605:4624'>　地八木巽　　天三木震　　天七火艮</span>
<span class='tline' id='l207' data-llen='4624:4637'>　　十二　八卦不立土卦</span>
<span class='tline' id='l208' data-llen='4637:4660'>四行之在卦也其有數可數者巽八震三之為木離二</span>
<span class='tline' id='l209' data-llen='4660:4683'>艮七之為火兑四乾九之為金坎一坤六之為水總而</span>
<span class='tline' id='l210' data-llen='4683:4706'>計之則為四者凡十是四行生成短長相補合而數之</span>
<span class='tline' id='l211' data-llen='4706:4733'><a onclick="displayPageImage('KR1a0029', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span>
<span class='tline' id='l212' data-llen='4733:4756'>可及四十矣至夫天五地十也者四行依之以成其體</span>
<span class='tline' id='l213' data-llen='4756:4779'>者也乃遂无卦可立无數可推以較天地圖書不獨无</span>
<span class='tline' id='l214' data-llen='4779:4802'>十亦且无五矣此正大衍受河圖減五之則而定著以</span>
<span class='tline' id='l215' data-llen='4802:4825'>為卦數者也夫五之无也豈其八卦自能變化也哉土</span>
<span class='tline' id='l216' data-llen='4825:4849'>之施徳乎四𧰼己成功用至于可爻可卦則五也十也</span>
<span class='tline' id='l217' data-llen='4849:4872'>皆藏乎四象已成之畫矣觀易者茍其于此有見則夫</span>
<span class='tline' id='l218' data-llen='4872:4895'>卦之六十有四者雖无主土専立之卦而爻之三百八</span>
<span class='tline' id='l219' data-llen='4895:4918'>十有四者亦无一爻焉而能不載乎土也安用局乎卦</span>
<span class='tline' id='l220' data-llen='4918:4945'><a onclick="displayPageImage('KR1a0029', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span>
<span class='tline' id='l221' data-llen='4945:4968'>爻而下與四行同體也哉故説卦枚數八列名數而曰</span>
<span class='tline' id='l222' data-llen='4968:4991'>此其秋也此其水也曰秋者不過域乎四時曰水者不</span>
<span class='tline' id='l223' data-llen='4991:5014'>能外乎四徳也而土也元不隸時亦不著徳以見其該</span>
<span class='tline' id='l224' data-llen='5014:5037'>也及夫卦之已成則不問何卦凡六其爻者率皆指五</span>
<span class='tline' id='l225' data-llen='5037:5060'>以為宗主則五亦不能終藏也此其致甚䆳也予既得</span>
<span class='tline' id='l226' data-llen='5060:5083'>此理矣于是始從无卦无爻之地而探求夫天五地十</span>
<span class='tline' id='l227' data-llen='5083:5089'>之所存也</span>
<span class='tline' id='l228' data-llen='5089:5102'>　　十三　八卦分載土徳</span>
<span class='tline' id='l229' data-llen='5102:5129'><a onclick="displayPageImage('KR1a0029', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span>
<span class='tline' id='l230' data-llen='5129:5152'>土之用事回復隱顯不主故常故自圖書以及大衍立</span>
<span class='tline' id='l231' data-llen='5152:5175'>數冩肖則皆時多時少不可準度説者病其无居則遂</span>
<span class='tline' id='l232' data-llen='5175:5198'>依時日以立分際故其言曰土王四季各十八日此其</span>
<span class='tline' id='l233' data-llen='5198:5221'>為説蓋深明乎四行之載土而土五之能冒四也故于</span>
<span class='tline' id='l234' data-llen='5221:5244'>一時之九十日者五分而取其一以為土日也合四時</span>
<span class='tline' id='l235' data-llen='5244:5267'>所取各十八日而絫數之則其為日蓋七十有二也積</span>
<span class='tline' id='l236' data-llen='5267:5290'>七十二者五而為當朞之日則是土之一徳亦常居其</span>
<span class='tline' id='l237' data-llen='5290:5313'>五一也此其分際確乎其能得五土該四之分矣苐其</span>
<span class='tline' id='l238' data-llen='5313:5340'><a onclick="displayPageImage('KR1a0029', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span>
<span class='tline' id='l239' data-llen='5340:5363'>于四季中剟取一十八日以為土日則或執而不通焉</span>
<span class='tline' id='l240' data-llen='5363:5391'>耳<span class='krp-note'>詳見/後篇</span>然其意可師也若能放之而求土數于分五隱</span>
<span class='tline' id='l241' data-llen='5391:5414'>一之地則五雖不自立卦而卦皆涵五也惟夫讀易者</span>
<span class='tline' id='l242' data-llen='5414:5437'>得其言而不得其所以言乃遂欲以三百八十四爻者</span>
<span class='tline' id='l243' data-llen='5437:5460'>均配乎三百六十日于是以一爻配對一日而餘遺二</span>
<span class='tline' id='l244' data-llen='5460:5481'>十四爻无日可配則又多方其説而反以汨易也</span>
<span class='tline' id='l245' data-llen='5481:5498'>　　十四　分爻當日遂至别異四卦</span>
<span class='tline' id='l246' data-llen='5498:5522'>分爻當日皆經生以意言之𥘉无易據也其説或曰乾</span>
<span class='tline' id='l247' data-llen='5522:5549'><a onclick="displayPageImage('KR1a0029', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span>
<span class='tline' id='l248' data-llen='5549:5572'>坤坎離者天地日月也或曰坎離震兌分主四氣而運</span>
<span class='tline' id='l249' data-llen='5572:5596'>行之不自囿于五行也或曰八𥘉卦之爻既為卦祖矣</span>
<span class='tline' id='l250' data-llen='5596:5620'>及其疊𥘉卦以為重卦也本氣用盡而他氣迭起則夫</span>
<span class='tline' id='l251' data-llen='5620:5643'>八純卦之本爻不更入用也說凡三變而皆黜除卦象</span>
<span class='tline' id='l252' data-llen='5643:5666'>乃得傅㑹乎二十四爻之不用也此其為皆不通也且</span>
<span class='tline' id='l253' data-llen='5666:5690'>以易𩔖推之乾坤之有用九用六也為夫六爻不足以</span>
<span class='tline' id='l254' data-llen='5690:5713'>盡其意而遂别設二用以救亢戰之過也則八八相承</span>
<span class='tline' id='l255' data-llen='5713:5736'>而為六十四爻者卦之與爻率皆相須以承四氣安有</span>
<span class='tline' id='l256' data-llen='5736:5763'><a onclick="displayPageImage('KR1a0029', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span>
<span class='tline' id='l257' data-llen='5763:5786'>虚卦虛爻不麗于用者耶且其謂乾坤不用猶其稍稍</span>
<span class='tline' id='l258' data-llen='5786:5809'>並本矣坎離者水火也冬夏也何為而不入于用也若</span>
<span class='tline' id='l259' data-llen='5809:5832'>曰水火者日月也日月可以該冒他卦則震雷巽風其</span>
<span class='tline' id='l260' data-llen='5832:5855'>用狹于日月而水火二象亦何從而得專生成也若曰</span>
<span class='tline' id='l261' data-llen='5855:5878'>隂陽之義配日月日月者隂陽之著象而可該他卦者</span>
<span class='tline' id='l262' data-llen='5878:5901'>也則夫山澤通氣氣非隂陽也乎雷風相薄雷風非隂</span>
<span class='tline' id='l263' data-llen='5901:5924'>陽而孰與為體也至謂震離坎兑分位四正可該他卦</span>
<span class='tline' id='l264' data-llen='5924:5947'>則乾坤豈不該于四氣也耶夫乾坤兩卦不止六爻皆</span>
<span class='tline' id='l265' data-llen='5947:5974'><a onclick="displayPageImage('KR1a0029', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span>
<span class='tline' id='l266' data-llen='5974:5997'>用而乂增設兩辭以極其至則四卦之爻安得不用也</span>
<span class='tline' id='l267' data-llen='5997:6020'>又謂八卦本氣不用可虛諸用外則夫八初卦也者皆</span>
<span class='tline' id='l268' data-llen='6020:6043'>以六爻入諸六十四重卦則既分應氣令无一畫可除</span>
<span class='tline' id='l269' data-llen='6043:6066'>也夫既无畫可除則其本氣何甞用盡也凡此數者皆</span>
<span class='tline' id='l270' data-llen='6066:6089'>易之大節也而其无宿且猶如此予故詳思其以而得</span>
<span class='tline' id='l271' data-llen='6089:6112'>其致誤之由也蓋夫子之言䇿也曰乾坤之三百六十</span>
<span class='tline' id='l272' data-llen='6112:6135'>者可以當一朞之日也此其所指則乾坤十二爻之策</span>
<span class='tline' id='l273' data-llen='6135:6159'>也𥘉无與乎六十二卦之爻也若其䇿之在卦則夫萬</span>
<span class='tline' id='l274' data-llen='6159:6186'><a onclick="displayPageImage('KR1a0029', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span>
<span class='tline' id='l275' data-llen='6186:6209'>有一千二百五十者夫子明以配對萬物而未嘗用以</span>
<span class='tline' id='l276' data-llen='6209:6232'>配日也此其為誤自當質夫子而正之不當襲誤生誤</span>
<span class='tline' id='l277' data-llen='6232:6235'>也</span>
<span class='tline' id='l278' data-llen='6235:6247'>　　十五　分日應五行</span>
<span class='tline' id='l279' data-llen='6247:6270'>累四時之日而毎季取其十有八者以為土王之日其</span>
<span class='tline' id='l280' data-llen='6270:6293'>為分四載五之理固甚邃矣而分日寄王之説則泥也</span>
<span class='tline' id='l281' data-llen='6293:6316'>姑以春序而例其餘則可見矣木徳用事則凡九十日</span>
<span class='tline' id='l282' data-llen='6316:6340'>𤼵生者莫非春也孰使春而能出此之生則土徳其實</span>
<span class='tline' id='l283' data-llen='6340:6367'><a onclick="displayPageImage('KR1a0029', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span>
<span class='tline' id='l284' data-llen='6367:6390'>為之也凡其死者茁枯者榮則春固有象矣而土之授</span>
<span class='tline' id='l285' data-llen='6390:6413'>春以生者漠乎其无朕也茍欲于九十日之末剟取十</span>
<span class='tline' id='l286' data-llen='6413:6436'>有八者而曰此土徳之寄旺乎四季者也則又當别存</span>
<span class='tline' id='l287' data-llen='6436:6459'>七十二者而曰此木徳之實旺者也其説若可聽矣不</span>
<span class='tline' id='l288' data-llen='6459:6482'>知立何為際而名何日以為土王也又不知十八日者</span>
<span class='tline' id='l289' data-llen='6482:6505'>安得别有竒力以自表乎木徳之外而云不為木王之</span>
<span class='tline' id='l290' data-llen='6505:6528'>日也然則十有八日云者吾知其説矣約其分際猶曰</span>
<span class='tline' id='l291' data-llen='6528:6551'>五徳者率五而均計則土力當居其一也惟其日之三</span>
<span class='tline' id='l292' data-llen='6551:6578'><a onclick="displayPageImage('KR1a0029', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span>
<span class='tline' id='l293' data-llen='6578:6601'>百六十者分當為一朞故其分際可數因得借之以諭</span>
<span class='tline' id='l294' data-llen='6601:6624'>率分焉耳若師其意通其泥常于土徳隱而不見之地</span>
<span class='tline' id='l295' data-llen='6624:6647'>五分四徳而取其一以明土力則凡五之能該四也四</span>
<span class='tline' id='l296' data-llen='6647:6670'>之當載五也皆有宿矣而三百八十四爻者亦可隨卦</span>
<span class='tline' id='l297' data-llen='6670:6690'>當時而无所贅虧凡其傅㑹之説皆遂可徹也</span>
<span class='tline' id='l298' data-llen='6690:6701'>　　十六　立分當日</span>
<span class='tline' id='l299' data-llen='6701:6724'>十六卦而當一時則此之九十六爻者皆當隨時用事</span>
<span class='tline' id='l300' data-llen='6724:6748'>如在春則皆為木徳而在夏皆為火徳其𩔖可推也積</span>
<span class='tline' id='l301' data-llen='6748:6775'><a onclick="displayPageImage('KR1a0029', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span>
<span class='tline' id='l302' data-llen='6775:6798'>而致之嵗竟則四其三月者月仍各以九十六爻為四</span>
<span class='tline' id='l303' data-llen='6798:6821'>徳分王之日而土徳之居五一者自在其中也蓋四徳</span>
<span class='tline' id='l304' data-llen='6821:6844'>也者无一日焉可以離土則是三百八十四爻也者亦</span>
<span class='tline' id='l305' data-llen='6844:6867'>无一爻焉而能不載乎土也土之兼冒四時也其力雖</span>
<span class='tline' id='l306' data-llen='6867:6890'>散而薄然而合四時之薄以概一時之王則總三百八</span>
<span class='tline' id='l307' data-llen='6890:6913'>十四爻之力土當據其爻之七十六而竒也此非襲其</span>
<span class='tline' id='l308' data-llen='6913:6936'>舊失而専以爻計之无所寄而均計之无所寄算姑此</span>
<span class='tline' id='l309' data-llen='6936:6959'>率爻而言也若夫當日之卦則自有定位矣卦有定位</span>
<span class='tline' id='l310' data-llen='6959:6986'><a onclick="displayPageImage('KR1a0029', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span>
<span class='tline' id='l311' data-llen='6986:7010'>則爻亦隨卦以𨽻乎四時也以此立則是每卦每爻悉</span>
<span class='tline' id='l312' data-llen='7010:7024'>皆有土不至如分爻之執泥也</span>
<span class='tline' id='l313' data-llen='7024:7035'>　　十七　六日七分</span>
<span class='tline' id='l314' data-llen='7035:7058'>分爻起于爻卦而卦之當日也其説出于易緯謂以六</span>
<span class='tline' id='l315' data-llen='7058:7081'>十卦而分直三百六十五度四分度之一也一卦而當</span>
<span class='tline' id='l316' data-llen='7081:7104'>六日則六十卦已為三百六十日矣然尚餘五日以及</span>
<span class='tline' id='l317' data-llen='7104:7127'>四分日之一者未有所宿則遂用此之五日有竒者析</span>
<span class='tline' id='l318' data-llen='7127:7150'>一日以為八十分積四百二十分而五日有竒者乃始</span>
<span class='tline' id='l319' data-llen='7150:7177'><a onclick="displayPageImage('KR1a0029', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span>
<span class='tline' id='l320' data-llen='7177:7200'>有宿也故六十卦者既皆全受六日又當别受七分也</span>
<span class='tline' id='l321' data-llen='7200:7222'>此其所從以為六日七分之則也後人因而推廣之</span>
<span class='tline' id='l322' data-llen='7222:7245'>則不止分卦而已也乃遂至于分爻也然嘗審而求之</span>
<span class='tline' id='l323' data-llen='7245:7268'>則知其破碎无理當不足尚矣何者秋冬之氣不可以</span>
<span class='tline' id='l324' data-llen='7268:7291'>入之春夏亦猶隂卦之爻不可入諸陽卦也今也不分</span>
<span class='tline' id='l325' data-llen='7291:7314'>四季之屈信不立八卦之分際概以一日析為八十分</span>
<span class='tline' id='l326' data-llen='7314:7337'>而凡卦均受七分固可以傳足乎周天之度矣而其大</span>
<span class='tline' id='l327' data-llen='7337:7360'>不通者勢必至于分爻以出卦外則必有卦陽而爻隂</span>
<span class='tline' id='l328' data-llen='7360:7387'><a onclick="displayPageImage('KR1a0029', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span>
<span class='tline' id='l329' data-llen='7387:7409'>者矣亦有卦隂而爻陽者矣其為破碎不待多辨也</span>
<span class='tline' id='l330' data-llen='7409:7422'>　　十八　分爻記月之誤</span>
<span class='tline' id='l331' data-llen='7422:7445'>一卦而均傳七分積十一卦有竒而八十分始足則是</span>
<span class='tline' id='l332' data-llen='7445:7468'>合六十七八爻之餘分始能共當一日矣然而推之不</span>
<span class='tline' id='l333' data-llen='7468:7491'>通也自垢至坤凡卦皆趨乎坤則皆隂能消陽之卦也</span>
<span class='tline' id='l334' data-llen='7491:7514'>自復至乾凡卦皆趨乎乾則皆陽能消隂之卦也卦能</span>
<span class='tline' id='l335' data-llen='7514:7537'>消陽則其爻不能以直乎陽卦能消隂則其爻不能以</span>
<span class='tline' id='l336' data-llen='7537:7560'>直乎隂此不難見也今其積八十分以為一日也法當</span>
<span class='tline' id='l337' data-llen='7560:7587'><a onclick="displayPageImage('KR1a0029', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span>
<span class='tline' id='l338' data-llen='7587:7610'>跨涉兩月則其六十七八爻者亦當通十一二卦而參</span>
<span class='tline' id='l339' data-llen='7610:7633'>取也設若時月適在姤復之交則夫十一二者必有以</span>
<span class='tline' id='l340' data-llen='7633:7656'>隂卦隂爻而直陽日者矣亦有以陽卦陽爻而遂直隂</span>
<span class='tline' id='l341' data-llen='7656:7679'>日者也此乃自用其分爻之指以明分爻之失而破碎</span>
<span class='tline' id='l342' data-llen='7679:7694'>卦體乃遂至此他固不足深論也</span>
<span class='tline' id='l343' data-llen='7694:7697'>　</span>
<span class='tline' id='l344' data-llen='7697:7700'>　</span>
<span class='tline' id='l345' data-llen='7700:7703'>　</span>
<span class='tline' id='l346' data-llen='7703:7730'><a onclick="displayPageImage('KR1a0029', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span>
<span class='tline' id='l347' data-llen='7730:7733'>　</span>
<span class='tline' id='l348' data-llen='7733:7736'>　</span>
<span class='tline' id='l349' data-llen='7736:7739'>　</span>
<span class='tline' id='l350' data-llen='7739:7742'>　</span>
<span class='tline' id='l351' data-llen='7742:7745'>　</span>
<span class='tline' id='l352' data-llen='7745:7748'>　</span>
<span class='tline' id='l353' data-llen='7748:7751'>　</span>
<span class='tline' id='l354' data-llen='7751:7758'>　易原卷二</span>
</p>
<p>
</p>
  </div>
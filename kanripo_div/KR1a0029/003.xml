<div id="txtcont" class="span9" style="position: relative;">
    <p>
<span class='tline' id='l7' data-llen='153:179'><a onclick="displayPageImage('KR1a0029', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='179:187'>欽定四庫全書</span>
<span class='tline' id='l9' data-llen='187:195'>　　易原卷三</span>
<span class='tline' id='l10' data-llen='195:216'>　　　　　　　　　　　　宋　程大昌　撰</span>
<span class='tline' id='l11' data-llen='216:225'>　　論數十四篇</span>
<span class='tline' id='l12' data-llen='225:238'>　　　一　本數用數設數</span>
<span class='tline' id='l13' data-llen='238:262'>水火金木土𥘉亦無數也而其生或遞相輸灌者有漸</span>
<span class='tline' id='l14' data-llen='262:285'>有積聖人既知其度而無言可論故必立數以紀而後</span>
<span class='tline' id='l15' data-llen='285:309'>𥘉終漸次學者始可序求也然則五行也者葢其託數</span>
<span class='tline' id='l16' data-llen='309:335'><a onclick="displayPageImage('KR1a0029', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='335:358'>以記實而非因數以得體也故天一之一其在十全數</span>
<span class='tline' id='l18' data-llen='358:381'>中固甞為一矣已而見諸耆象則包乎兩象之中向之</span>
<span class='tline' id='l19' data-llen='381:404'>為一者不得復専其一矣安可見其在天為一而謂天</span>
<span class='tline' id='l20' data-llen='404:427'>下之一皆在是也洪範五行水居其一即天一也此其</span>
<span class='tline' id='l21' data-llen='427:450'>為一特以冠五行而首出故名之曰一耳而五紀八政</span>
<span class='tline' id='l22' data-llen='450:473'>亦皆有一也歳也食也是皆一也若見五行之一為水</span>
<span class='tline' id='l23' data-llen='473:496'>而謂五紀之歳八政之食皆為一水可乎不可也故凡</span>
<span class='tline' id='l24' data-llen='496:519'>指天一以為太極之一者如執歳食而言一水者也是</span>
<span class='tline' id='l25' data-llen='519:545'><a onclick="displayPageImage('KR1a0029', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='545:568'>皆不能隨事索理者也於是易之言數雖不一途而其</span>
<span class='tline' id='l27' data-llen='568:591'>立數之原則派别為三不可雜已何謂三曰有本數有</span>
<span class='tline' id='l28' data-llen='591:614'>用數有設數本數也者自然而然天地之十全數是也</span>
<span class='tline' id='l29' data-llen='614:637'>及其載之洛書亦此之本數也用數也者倚本數而致</span>
<span class='tline' id='l30' data-llen='637:660'>功用也河圖倒易水火以明克制則本數之為用數此</span>
<span class='tline' id='l31' data-llen='660:684'>其𤼵端也惟夫四象所象之四參伍所倚之五則皆直</span>
<span class='tline' id='l32' data-llen='684:707'>取天地五初數以為之用也及夫三兩之成而為六九</span>
<span class='tline' id='l33' data-llen='707:730'>也六九之派而為七八也天地元旡此數而聖人設焉</span>
<span class='tline' id='l34' data-llen='730:756'><a onclick="displayPageImage('KR1a0029', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='756:775'>以追冩變化者也凡此之𩔖皆為設數也</span>
<span class='tline' id='l36' data-llen='775:783'>　　二　設數</span>
<span class='tline' id='l37' data-llen='783:806'>本數已具而未入於用用數未起而人未知其所用則</span>
<span class='tline' id='l38' data-llen='806:829'>本數也者雖曰實其有之是亦徒數而已也若夫何數</span>
<span class='tline' id='l39' data-llen='829:852'>可以入用何數不可為用則皆不容其意徒擇也聖人</span>
<span class='tline' id='l40' data-llen='852:875'>也者探其情要約其歸宿别立一數以斂散之使不可</span>
<span class='tline' id='l41' data-llen='875:898'>得見者皆形見於所立之則而其參差不齊者又皆終</span>
<span class='tline' id='l42' data-llen='898:921'>㑹於一是設數之所由起也設數云者本無此數而以</span>
<span class='tline' id='l43' data-llen='921:947'><a onclick="displayPageImage('KR1a0029', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='947:970'>理剏立也正夫子謂言不盡意而設卦以盡其意焉者</span>
<span class='tline' id='l45' data-llen='970:993'>也此其設卦則正從設數以出也易本無卦天地圖書</span>
<span class='tline' id='l46' data-llen='993:1016'>亦本無大衍一數也是故聖人之設為大衍也其數非</span>
<span class='tline' id='l47' data-llen='1016:1039'>數也虚一之一非水也象兩之兩非火也八卦之八非</span>
<span class='tline' id='l48' data-llen='1039:1062'>取象於巽木而七八六九之在耆者亦非水火木金之</span>
<span class='tline' id='l49' data-llen='1062:1085'>成也皆其本無而剏立夫是以名之為設也是故本數</span>
<span class='tline' id='l50' data-llen='1085:1108'>猶川也用數者知川之可浮而即焉以行其舟者也設</span>
<span class='tline' id='l51' data-llen='1108:1131'>數則出舳艫之外置維楫以操縱之者也今從三數者</span>
<span class='tline' id='l52' data-llen='1131:1157'><a onclick="displayPageImage('KR1a0029', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1157:1168'>各立之譜而明其以也</span>
<span class='tline' id='l54' data-llen='1168:1180'>　　　三　本數凡兩譜</span>
<span class='tline' id='l55' data-llen='1180:1200'>天一至地十析數為五十五<span class='krp-note'>數讀/如所</span></span>
<span class='tline' id='l56' data-llen='1200:1223'>　右皆實有此象乃立此數以記之推而極乎百千萬</span>
<span class='tline' id='l57' data-llen='1223:1246'>　億皆記實也自有此數而後世之欲名事物者其多</span>
<span class='tline' id='l58' data-llen='1246:1269'>　少先後率資此以命其序也天之十日地之十二辰</span>
<span class='tline' id='l59' data-llen='1269:1292'>　卦之為六十四經禮之為三百甫刑之為三千號物</span>
<span class='tline' id='l60' data-llen='1292:1315'>　之盈而為萬皆記實也記實也者一二則誠有一二</span>
<span class='tline' id='l61' data-llen='1315:1341'><a onclick="displayPageImage('KR1a0029', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1341:1364'>　千萬則誠有千萬第第相次不可少損損之則闕不</span>
<span class='tline' id='l63' data-llen='1364:1387'>　可少益益之則贅以是知形變之一既其得之於天</span>
<span class='tline' id='l64' data-llen='1387:1415'>　説者乃欲即之以求生兩之太極確乎其誤也<span class='krp-note'>用數/本數</span></span>
<span class='tline' id='l65' data-llen='1415:1430'>　<span class='krp-note'>之别詳見參/天兩地譜</span></span>
<span class='tline' id='l66' data-llen='1430:1442'>地六天七地八天九地十</span>
<span class='tline' id='l67' data-llen='1442:1465'>　右此五數者五行成數也而凡易數之出於乾坤者</span>
<span class='tline' id='l68' data-llen='1465:1488'>　元非此之五數也其用已統於四象故也乾坤之初</span>
<span class='tline' id='l69' data-llen='1488:1511'>　為九六九六之出為七八其為九六七八固甞並此</span>
<span class='tline' id='l70' data-llen='1511:1537'><a onclick="displayPageImage('KR1a0029', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1537:1560'>　立名矣然姑且依以為凖焉是倚數也倚者依也實</span>
<span class='tline' id='l72' data-llen='1560:1583'>　非正以為用也故地六以至地十此五數者不為用</span>
<span class='tline' id='l73' data-llen='1583:1593'>　數而仍為本數也</span>
<span class='tline' id='l74' data-llen='1593:1605'>　　　四　用數凡三譜</span>
<span class='tline' id='l75' data-llen='1605:1612'>河圖一至九</span>
<span class='tline' id='l76' data-llen='1612:1635'>　洛書之自一至九自水生以至金成皆以本數居本</span>
<span class='tline' id='l77' data-llen='1635:1658'>　位以其未入於用故也至圖數則異矣變西金而位</span>
<span class='tline' id='l78' data-llen='1658:1681'>　之於南變南火而寘之於西以著其相克之序者是</span>
<span class='tline' id='l79' data-llen='1681:1707'><a onclick="displayPageImage('KR1a0029', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1707:1730'>　其用也則夫火之二也已遂為克金之用矣金之四</span>
<span class='tline' id='l81' data-llen='1730:1753'>　也又已其克木之用也是已非其本然者矣然則天</span>
<span class='tline' id='l82' data-llen='1753:1776'>　之示此數于圖也亦已明言當用之機以昭示夫人</span>
<span class='tline' id='l83' data-llen='1776:1804'>　矣<span class='krp-note'>詳在/圖論</span>而凡聖人之擇數以入乎用者未必不發智</span>
<span class='tline' id='l84' data-llen='1804:1810'>　於此也</span>
<span class='tline' id='l85' data-llen='1810:1822'>天一地二天三地四天五</span>
<span class='tline' id='l86' data-llen='1822:1845'>　自一至五為天地五初數自六至十為天地後五數</span>
<span class='tline' id='l87' data-llen='1845:1868'>　槩而言之則十數者莫非五行矣析而求之則五初</span>
<span class='tline' id='l88' data-llen='1868:1894'><a onclick="displayPageImage('KR1a0029', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1894:1918'>　數者五行受天地𥘉氣而純一不雜者也无方數之</span>
<span class='tline' id='l90' data-llen='1918:1941'>　變化莫不管是雖五後數者亦皆資如乎此也故易</span>
<span class='tline' id='l91' data-llen='1941:1964'>　之取數无不用四其制變無不用五者立本而該末</span>
<span class='tline' id='l92' data-llen='1964:1987'>　也是故方其未用則為本數及其入用則為用數也</span>
<span class='tline' id='l93' data-llen='1987:1993'>參天兩天</span>
<span class='tline' id='l94' data-llen='1993:2016'>　竝天之一三五而合其數為九九並地之二四而合</span>
<span class='tline' id='l95' data-llen='2016:2039'>　其數以為六天地固有此數矣聖人知其可用而差</span>
<span class='tline' id='l96' data-llen='2039:2062'>　擇用之此其所以獨為用數也然地四以前四全數</span>
<span class='tline' id='l97' data-llen='2062:2088'><a onclick="displayPageImage('KR1a0029', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2088:2111'>　者既甞用為四象矣天五一位其獨為五者又甞立</span>
<span class='tline' id='l99' data-llen='2111:2134'>　為變祖矣至此而又參天兩地則遂再入於用也此</span>
<span class='tline' id='l100' data-llen='2134:2157'>　有以見五初數之該徧事事物物无不由乎其出也</span>
<span class='tline' id='l101' data-llen='2157:2180'>　故亦不容不以此為用也或疑一數不當兩用則泥</span>
<span class='tline' id='l102' data-llen='2180:2184'>　矣</span>
<span class='tline' id='l103' data-llen='2184:2196'>　　　五　設數凡七譜</span>
<span class='tline' id='l104' data-llen='2196:2202'>大衍五十</span>
<span class='tline' id='l105' data-llen='2202:2225'>　五行之五十五者實有五十五象故並實有以名實</span>
<span class='tline' id='l106' data-llen='2225:2251'><a onclick="displayPageImage('KR1a0029', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2251:2274'>　序今損其五以為五十則天地本無此數也直以推</span>
<span class='tline' id='l108' data-llen='2274:2297'>　測所至後先漸次无所云識故借實數以識虚象而</span>
<span class='tline' id='l109' data-llen='2297:2320'>　已也故衍之所及上不為五十五而下不為四十五</span>
<span class='tline' id='l110' data-llen='2320:2342'>　者以虛攝實聖人設數之智也<span class='krp-note'>詳見/後篇</span></span>
<span class='tline' id='l111' data-llen='2342:2348'>參天兩地</span>
<span class='tline' id='l112' data-llen='2348:2371'>　三數之别惟於參天兩地可以兼攷也葢一三五二</span>
<span class='tline' id='l113' data-llen='2371:2394'>　四天地元有此數是之謂本數也知一三五之當用</span>
<span class='tline' id='l114' data-llen='2394:2418'>　而參之知二四當用而兩之則五𥘉數者皆入於用</span>
<span class='tline' id='l115' data-llen='2418:2444'><a onclick="displayPageImage('KR1a0029', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2444:2467'>　是之謂用數也一三五本不為九二四本不為六今</span>
<span class='tline' id='l117' data-llen='2467:2490'>　其參之兩之而合其數以為九六而九六遂為一易</span>
<span class='tline' id='l118' data-llen='2490:2506'>　卦祖則是本无此數而設為之也</span>
<span class='tline' id='l119' data-llen='2506:2510'>虛一</span>
<span class='tline' id='l120' data-llen='2510:2533'>　五十數之總有一數焉不入四十九用故後人以虚</span>
<span class='tline' id='l121' data-llen='2533:2556'>　一名之而實无此一姑借一數之能始萬者以形容</span>
<span class='tline' id='l122' data-llen='2556:2579'>　太極所奠焉耳而聖人猶不肯正以一名則可以見</span>
<span class='tline' id='l123' data-llen='2579:2602'>　其不為實有也矣惟其元非實有故可以虚之而无</span>
<span class='tline' id='l124' data-llen='2602:2628'><a onclick="displayPageImage('KR1a0029', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2628:2651'>　闕也楊氏葢甞則其理而著為太元矣其曰一元都</span>
<span class='tline' id='l126' data-llen='2651:2674'>　覆三方者是也三元之覆三方也三方者入八十一</span>
<span class='tline' id='l127' data-llen='2674:2697'>　數而一元未甞預乎九九也此正放太極之一而立</span>
<span class='tline' id='l128' data-llen='2697:2715'>　為此則也則安可從實有而求太極也</span>
<span class='tline' id='l129' data-llen='2715:2720'>𧰼兩</span>
<span class='tline' id='l130' data-llen='2720:2744'>　此之象兩葢借地二記二之名以識蓍𧰼焉耳故兩</span>
<span class='tline' id='l131' data-llen='2744:2767'>　儀之位正次虚一是天地皆在象兩之中也則其謂</span>
<span class='tline' id='l132' data-llen='2767:2790'>　二也豈從地二得數也哉夫是之謂借數也自此以</span>
<span class='tline' id='l133' data-llen='2790:2816'><a onclick="displayPageImage('KR1a0029', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2816:2837'>　下凡其借實有之數而名剏設之象皆放此也</span>
<span class='tline' id='l135' data-llen='2837:2841'>象三</span>
<span class='tline' id='l136' data-llen='2841:2864'>　所象之三三才也而非取之天三也掛一於分二之</span>
<span class='tline' id='l137' data-llen='2864:2887'>　後者以象夫人之參覆載而為三也及其記䇿之爻</span>
<span class='tline' id='l138' data-llen='2887:2910'>　既已叠三則自下而上地人天相次而位者是其三</span>
<span class='tline' id='l139' data-llen='2910:2927'>　也六畫既重則又兼三才而兩之矣</span>
<span class='tline' id='l140' data-llen='2927:2931'>八卦</span>
<span class='tline' id='l141' data-llen='2931:2954'>　自天一至地八數非至此而始變又非至此而變極</span>
<span class='tline' id='l142' data-llen='2954:2980'><a onclick="displayPageImage('KR1a0029', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2980:3003'>　直取四時之氣起四正而周四隅者其方面凡八也</span>
<span class='tline' id='l144' data-llen='3003:3027'>　故遂倍四為八以識其位而一朞之數悉有𨽻屬是</span>
<span class='tline' id='l145' data-llen='3027:3040'>　正借八為數而名其有耳</span>
<span class='tline' id='l146' data-llen='3040:3046'>用九用六</span>
<span class='tline' id='l147' data-llen='3046:3069'>　凡卦六爻爻既六故爻辭之與小象亦莫不六也槩</span>
<span class='tline' id='l148' data-llen='3069:3092'>　六十四卦悉同而獨乾坤二卦上九上六之外復有</span>
<span class='tline' id='l149' data-llen='3092:3116'>　用九用六者焉有辭無爻有意無𧰼此在易書則設</span>
<span class='tline' id='l150' data-llen='3116:3139'>　數之尤著者也他卦不設而乾坤獨設者他卦之剛</span>
<span class='tline' id='l151' data-llen='3139:3165'><a onclick="displayPageImage('KR1a0029', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3165:3188'>　柔已具則雖直循見數遂可致用無闕也至夫純乾</span>
<span class='tline' id='l153' data-llen='3188:3211'>　則純於剛故積九而龍亢純坤則純於柔故積六而</span>
<span class='tline' id='l154' data-llen='3211:3234'>　龍戰亢且戰何可無救也其曰羣龍无首者用剛之</span>
<span class='tline' id='l155' data-llen='3234:3257'>　道貴乎應而不貴乎倡也是謂能用其九也利永貞</span>
<span class='tline' id='l156' data-llen='3257:3282'>　者雖其立體當順然必能不苟為隨乃云善用其六也是</span>
<span class='tline' id='l157' data-llen='3282:3305'>　皆本无此爻而以意立用此其所以為設也洪範三</span>
<span class='tline' id='l158' data-llen='3305:3328'>　徳於剛克則沉潜之於柔克則高明之沉潜高明也</span>
<span class='tline' id='l159' data-llen='3328:3351'>　者畏剛柔之過而立則以致矯者也若夫正直也者</span>
<span class='tline' id='l160' data-llen='3351:3377'><a onclick="displayPageImage('KR1a0029', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3377:3400'>　則常不剛不柔行其所無事而已不必更立沉潜高</span>
<span class='tline' id='l162' data-llen='3400:3423'>　明二救也然則沉潜而用其剛高明而用其柔夫非</span>
<span class='tline' id='l163' data-llen='3423:3433'>　用九用六之意乎</span>
<span class='tline' id='l164' data-llen='3433:3446'>　　　六　用數設數之别</span>
<span class='tline' id='l165' data-llen='3446:3469'>聖人賛易慮後世雜三數而混言之葢甞從用數設數</span>
<span class='tline' id='l166' data-llen='3469:3492'>而别言其用矣第其言微隐可以意㑹而不可以數求</span>
<span class='tline' id='l167' data-llen='3492:3515'>焉耳六十四卦之内從方體而言則曰裁成輔相也裁</span>
<span class='tline' id='l168' data-llen='3515:3538'>成輔相者所立在此所因在彼則是後乎天地而奉之</span>
<span class='tline' id='l169' data-llen='3538:3565'><a onclick="displayPageImage('KR1a0029', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3565:3588'>者也出爻卦而言旡方无體者則曰範圍天地之化範</span>
<span class='tline' id='l171' data-llen='3588:3611'>者器之橅也圍者周物之身而挈度之也曰範曰圍有</span>
<span class='tline' id='l172' data-llen='3611:3634'>包括天地之象焉則是人者先之而天地莫之能違也</span>
<span class='tline' id='l173' data-llen='3634:3657'>此用數設數之别也而設數所起又有夫子之語可以</span>
<span class='tline' id='l174' data-llen='3657:3681'>推證者矣則予前甞論設卦之𩔖設數者皆以其本无</span>
<span class='tline' id='l175' data-llen='3681:3699'>此象此數而創意為之故得名之以設也</span>
<span class='tline' id='l176' data-llen='3699:3712'>　　　七　九六倚數名爻</span>
<span class='tline' id='l177' data-llen='3712:3735'>設數之用至能操縱天地圖書使其異數合為一數此</span>
<span class='tline' id='l178' data-llen='3735:3762'><a onclick="displayPageImage('KR1a0029', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3762:3785'>聖人剏物之智也而其齊不齊以入於齊者正在九六</span>
<span class='tline' id='l180' data-llen='3785:3808'>七八所倚之數所名之爻也何者天地十數陰數常多</span>
<span class='tline' id='l181' data-llen='3808:3831'>陽數常少如天一而地二天九而地十以是其則也夫</span>
<span class='tline' id='l182' data-llen='3831:3854'>其陽之必少于陰者在天之象必少于在地之形也以</span>
<span class='tline' id='l183' data-llen='3854:3877'>虛實凝散而分多少故也使聖人于此不能别立推測</span>
<span class='tline' id='l184' data-llen='3877:3900'>之則而于陽徑取其少于陰徑取其多則夫數之在陽</span>
<span class='tline' id='l185' data-llen='3900:3923'>者與夫爻之為竒者率甞為陰數之所葢冐矣故聖人</span>
<span class='tline' id='l186' data-llen='3923:3946'>之于倚數也别有操縱之道焉十全數者五陽五陰固</span>
<span class='tline' id='l187' data-llen='3946:3973'><a onclick="displayPageImage('KR1a0029', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3973:3996'>甞對出矣陰之進則極乎十而陽之進僅及乎九也此</span>
<span class='tline' id='l189' data-llen='3996:4019'>其為極一也而聖人之倚數也在陽則取其極九而陰</span>
<span class='tline' id='l190' data-llen='4019:4042'>之極十者不取也非徒不極乎十也引而伸之直逼夫</span>
<span class='tline' id='l191' data-llen='4042:4065'>五起變之地无數可退乃始取諸地六此其立為抑陽</span>
<span class='tline' id='l192' data-llen='4065:4088'>舉陽之則者亦已至矣及其名爻立義又益有異也乾</span>
<span class='tline' id='l193' data-llen='4088:4111'>之一其畫也以象天一也其數實一而已而遂名其畫</span>
<span class='tline' id='l194' data-llen='4111:4134'>以為九坤之兩其畫也以象地二也其數倍一矣而反</span>
<span class='tline' id='l195' data-llen='4134:4157'>名其畫以為六是又抑陰舉陽之甚者也于是反本末</span>
<span class='tline' id='l196' data-llen='4157:4184'><a onclick="displayPageImage('KR1a0029', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4184:4207'>而對推之方其自然而然也陰之多常過於陽及其抑</span>
<span class='tline' id='l198' data-llen='4207:4230'>多舉少而及乎此也則陽九之于陰六率常贏三也積</span>
<span class='tline' id='l199' data-llen='4230:4253'>而多之陽又太張而陰又太减矣于是又于九六之派</span>
<span class='tline' id='l200' data-llen='4253:4276'>而有相輔相除者也九雖比六而多其三然九之出而</span>
<span class='tline' id='l201' data-llen='4276:4299'>為七也遂已明損其二矣六雖比九而減其三然其出</span>
<span class='tline' id='l202' data-llen='4299:4322'>而為八則遂明增其二也此皆其立數以矯偏而對施</span>
<span class='tline' id='l203' data-llen='4322:4345'>盈減者然也設數而及乎此則天道之張弓也鼔橐也</span>
<span class='tline' id='l204' data-llen='4345:4368'>尺蠖之屈信也其中有機聖人率皆攬取以入乎設立</span>
<span class='tline' id='l205' data-llen='4368:4395'><a onclick="displayPageImage('KR1a0029', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4395:4417'>之數矣夫其出天地而加範圍焉其非此𩔖矣乎</span>
<span class='tline' id='l207' data-llen='4417:4428'>　　　八　合設數問</span>
<span class='tline' id='l208' data-llen='4428:4451'>或曰實有之數自然而然者也所謂莫之為而為者天</span>
<span class='tline' id='l209' data-llen='4451:4474'>也今謂聖人而能設數則是自然者可以使然也曰予</span>
<span class='tline' id='l210' data-llen='4474:4497'>固言之矣本數猶舟也而設數則出舟外而立維楫者</span>
<span class='tline' id='l211' data-llen='4497:4520'>也順行舟之理而求其可以操縱者耳非外立一則而</span>
<span class='tline' id='l212' data-llen='4520:4543'>拂其當然之理也是故聖人之設數也減陰之十而立</span>
<span class='tline' id='l213' data-llen='4543:4566'>名以六减陽之九而定數于七非人真有所削也既已</span>
<span class='tline' id='l214' data-llen='4566:4593'><a onclick="displayPageImage('KR1a0029', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4593:4615'>極陽數而取之九矣又遂從六派而取其八亦非能</span>
<span class='tline' id='l216' data-llen='4615:4638'>有所增益也是皆因其自然而然者也惟其知所參擇</span>
<span class='tline' id='l217' data-llen='4638:4661'>焉而措之于數以冩其裒多益寡之機以成其抑高舉</span>
<span class='tline' id='l218' data-llen='4661:4684'>下之則以求權夫太盈太减者而使一陰一陽之道見</span>
<span class='tline' id='l219' data-llen='4684:4707'>乎寓筭立則之地焉耳而其於多少之自然者元无一</span>
<span class='tline' id='l220' data-llen='4707:4731'>毫變𥘉也至此而後知夫聖人之設數者其範圍之妙</span>
<span class='tline' id='l221' data-llen='4731:4754'>能超象數而斡象數也然則設數也者豈其舎其自然</span>
<span class='tline' id='l222' data-llen='4754:4777'>而强以使然也歟此與設卦以肖陰陽者其理正同故</span>
<span class='tline' id='l223' data-llen='4777:4804'><a onclick="displayPageImage('KR1a0029', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4804:4818'>予甞援之以明設數之所自也</span>
<span class='tline' id='l225' data-llen='4818:4829'>　　　九　皇極无數</span>
<span class='tline' id='l226' data-llen='4829:4853'>洪範八疇其族𩔖皆可枚數而皇極一疇无數可命也</span>
<span class='tline' id='l227' data-llen='4853:4876'>謂其不著事功也耶其派流所播與人為徳則其徳已</span>
<span class='tline' id='l228' data-llen='4876:4899'>三與事為福則其福又五而皇極不肯自别于五若三</span>
<span class='tline' id='l229' data-llen='4899:4922'>也此其意象殆且凾萬於一是人事中之太極也故其</span>
<span class='tline' id='l230' data-llen='4922:4945'>列諸九疇雖甞序次在六而此之一五實能該乎九疇</span>
<span class='tline' id='l231' data-llen='4945:4968'>之九非五數之所能域矣則夫太極之强名以一而實</span>
<span class='tline' id='l232' data-llen='4968:4995'><a onclick="displayPageImage('KR1a0029', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4995:5018'>不為一者又其象也若夫天一之一則特五行之一水</span>
<span class='tline' id='l234' data-llen='5018:5041'>焉耳五行之五也水其一也以一并四而相與為五葢</span>
<span class='tline' id='l235' data-llen='5041:5064'>以實數而紀實象也如曰虚一之用當屬此也則火金</span>
<span class='tline' id='l236' data-llen='5064:5087'>木土直四行耳而安得云五也總其該而言又如九疇</span>
<span class='tline' id='l237' data-llen='5087:5110'>而去其五行則八疇耳强為九其又可得乎故天一之</span>
<span class='tline' id='l238' data-llen='5110:5132'>不可虚也既已入于形變矣形在焉而數與之俱不</span>
<span class='tline' id='l239' data-llen='5132:5155'>容剟去也若夫太極也者總統五十而不自預乎五十</span>
<span class='tline' id='l240' data-llen='5155:5179'>之一也則古聖人之秉一无迹者其𩔖尚可意逆也堯</span>
<span class='tline' id='l241' data-llen='5179:5206'><a onclick="displayPageImage('KR1a0029', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5206:5229'>舜相與語冺迹狀而傳心尹湯所恊該徳善而居總孔</span>
<span class='tline' id='l243' data-llen='5229:5252'>子所貫又非多學而能識也則夫一之所寄其真有耶</span>
<span class='tline' id='l244' data-llen='5252:5275'>抑其无也此王弼之謂非數而數以之通者也五三六</span>
<span class='tline' id='l245' data-llen='5275:5294'>經孔子要妙實皆在是弼豈偏宗老氏者耶</span>
<span class='tline' id='l246' data-llen='5294:5317'>　　　十　圖數已入八卦自甪圖序配卦之圖竝説</span>
<span class='tline' id='l247' data-llen='5317:5333'>　二離火　　七艮火　　六坤水</span>
<span class='tline' id='l248' data-llen='5333:5349'>　九乾金　　　　　　　一坎水</span>
<span class='tline' id='l249' data-llen='5349:5365'>　四兑金　　三震木　　八巽木</span>
<span class='tline' id='l250' data-llen='5365:5392'><a onclick="displayPageImage('KR1a0029', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5392:5415'>右圖序雖甞改變書序然其於五行生成仍自相屬也</span>
<span class='tline' id='l252' data-llen='5415:5438'>水之坎一坤六火之離二艮七金之四兌九乾木之三</span>
<span class='tline' id='l253' data-llen='5438:5456'>震八巽一生一成謹相聨綴元不判别也</span>
<span class='tline' id='l254' data-llen='5456:5470'>　　　十一　八卦分朋之圖</span>
<span class='tline' id='l255' data-llen='5470:5490'>　地六水坤　地四金兌　　　　天九金兌</span>
<span class='tline' id='l256' data-llen='5490:5510'>　地二火　　地十土　天五土　天一水坎</span>
<span class='tline' id='l257' data-llen='5510:5530'>　地八木巽　　　　天三木震　天七火艮</span>
<span class='tline' id='l258' data-llen='5530:5545'>　　　十二　六卦分朋附乾坤</span>
<span class='tline' id='l259' data-llen='5545:5572'><a onclick="displayPageImage('KR1a0029', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5572:5595'>始吾見八卦之次惟四正得位而其行列布乎四維者</span>
<span class='tline' id='l261' data-llen='5595:5618'>既非循書亦不用圖乆之未解其故暨得坤彖分朋之</span>
<span class='tline' id='l262' data-llen='5618:5641'>理而求諸六子列位之次見其陰陽皆以類聚而遂欣</span>
<span class='tline' id='l263' data-llen='5641:5665'>然㑹意曰本乎天者親天本乎地者親地則天地氣𩔖</span>
<span class='tline' id='l264' data-llen='5665:5688'>之真也于是又有以見八卦分主四氣亦非聖人以意</span>
<span class='tline' id='l265' data-llen='5688:5711'>定著也何者震坎艮三陽卦者位乎東北无一陰卦而</span>
<span class='tline' id='l266' data-llen='5711:5735'>能附出其間是為東北之朋矣而乾亦位乎轉北之𥘉</span>
<span class='tline' id='l267' data-llen='5735:5758'>以統涖之也巽離兌三隂卦者立乎西南亦无一陽卦</span>
<span class='tline' id='l268' data-llen='5758:5785'><a onclick="displayPageImage('KR1a0029', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5785:5807'>而能附出乎其間是西南之朋矣而坤亦入乎西南</span>
<span class='tline' id='l270' data-llen='5807:5830'>以受之也夫謂我朋老我之所主也則我之謂朋者主</span>
<span class='tline' id='l271' data-llen='5830:5854'>我者也故朋北之朋皆主乾而西南之朋皆主坤也推極</span>
<span class='tline' id='l272' data-llen='5854:5877'>其致則九實生七故三陽卦皆其男也六實生八故三</span>
<span class='tline' id='l273' data-llen='5877:5900'>陰卦皆其女也男女父母其取義固重於賔主要皆凖</span>
<span class='tline' id='l274' data-llen='5900:5924'>氣類以言氣𩔖而已也則夫乾坤之得為天地也以其</span>
<span class='tline' id='l275' data-llen='5924:5947'>凡陽凡陰皆自此立總也予于是又有以知天五聚著</span>
<span class='tline' id='l276' data-llen='5947:5970'>乎乾而地十聚著乎坤也故凡陽附乾而凡陰附坤也</span>
<span class='tline' id='l277' data-llen='5970:5997'><a onclick="displayPageImage('KR1a0029', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5997:6021'>其位序方面亦自可推也夫惟陰陽各附其𩔖則復乎</span>
<span class='tline' id='l279' data-llen='6021:6044'>天地竒耦之初矣故凡天地之數在書而全入衍入圖</span>
<span class='tline' id='l280' data-llen='6044:6067'>而減及其㑹輯為一乃遂彼此無二此非天地至理出</span>
<span class='tline' id='l281' data-llen='6067:6090'>乎自然而復乎本然者歟故卦象至此而易遂以成也</span>
<span class='tline' id='l282' data-llen='6090:6100'>　　　十三　卦數</span>
<span class='tline' id='l283' data-llen='6100:6123'>夫子未甞正言卦數也獨於説卦命坎為水故論數者</span>
<span class='tline' id='l284' data-llen='6123:6146'>得以知坎之為一而離震兌之當為二三四也非必他</span>
<span class='tline' id='l285' data-llen='6146:6170'>證也以𩔖而推則一行可準四行也然則乾九巽八其</span>
<span class='tline' id='l286' data-llen='6170:6197'><a onclick="displayPageImage('KR1a0029', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6197:6220'>必從說卦之謂為金為木者而命之為九為八也矣是</span>
<span class='tline' id='l288' data-llen='6220:6243'>亦夫子之言故亦不必寘辨也惟夫配坤以六配艮以</span>
<span class='tline' id='l289' data-llen='6243:6266'>七說卦既无明指又且坤既為地而復以水為艮既為</span>
<span class='tline' id='l290' data-llen='6266:6289'>山而復以火配人因疑之此不足疑也易象變遷葢有</span>
<span class='tline' id='l291' data-llen='6289:6312'>不勝其言者矣故皆舉一以告而待夫悟者之反三也</span>
<span class='tline' id='l292' data-llen='6312:6335'>若謂坤地所包者廣而不當為水則乾天愈廣矣而何</span>
<span class='tline' id='l293' data-llen='6335:6358'>以局乎九金也謂艮為山而與火不當同屬則夫堅多</span>
<span class='tline' id='l294' data-llen='6358:6381'>節者亦己屬木矣既可為木何以不可為火也于是後</span>
<span class='tline' id='l295' data-llen='6381:6408'><a onclick="displayPageImage('KR1a0029', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6408:6431'>世沿易起算如十日十二辰五聲六律陰陽太一雜然</span>
<span class='tline' id='l297' data-llen='6431:6454'>各立一數以自成一家不容參合矣而其五行真數載</span>
<span class='tline' id='l298' data-llen='6454:6477'>諸天地圖書以及卦象者未甞少少改變也如三八之</span>
<span class='tline' id='l299' data-llen='6477:6500'>木二七之火不以何地何用凡其得數在三在八則皆</span>
<span class='tline' id='l300' data-llen='6500:6523'>仍為本也及得一六亦必為水而四九亦必為金也故</span>
<span class='tline' id='l301' data-llen='6523:6546'>由其得數之末尚可推之五行之為何屬也是夫四正</span>
<span class='tline' id='l302' data-llen='6546:6569'>得數稟之五行而事事物物莫不由之以出故亦未甞</span>
<span class='tline' id='l303' data-llen='6569:6593'>輙異其𥘉也若夫衍所衍固其本諸四象之與天五矣</span>
<span class='tline' id='l304' data-llen='6593:6620'><a onclick="displayPageImage('KR1a0029', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6620:6643'>而其自出之變則設為之二而二非水火也設為三四</span>
<span class='tline' id='l306' data-llen='6643:6666'>五而三四五非木金土也若循衍數以言本數猶用日</span>
<span class='tline' id='l307' data-llen='6666:6678'>辰聲律之𩔖而言易也</span>
<span class='tline' id='l308' data-llen='6678:6695'>　　　十四　三數為大衍可取四䇿</span>
<span class='tline' id='l309' data-llen='6695:6718'>四䇿之可以成卦也惟五十數而後四無一闕也蓋甞</span>
<span class='tline' id='l310' data-llen='6718:6741'>進而取五十五退而取四十五悉用大衍蓍法虚一掛</span>
<span class='tline' id='l311' data-llen='6741:6764'>一而後四四數之凡其五十五者已自全不應䇿矣而</span>
<span class='tline' id='l312' data-llen='6764:6787'>四十五者則三䇿中有六七而无八九也何者四十五</span>
<span class='tline' id='l313' data-llen='6787:6814'><a onclick="displayPageImage('KR1a0029', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6814:6836'>既已虚一已而义復掛一其在用止於四十三耳于</span>
<span class='tline' id='l315' data-llen='6836:6859'>四十三者設使四十三者又當去其十二矣則其在而</span>
<span class='tline' id='l316' data-llen='6859:6882'>為䇿者但為三十有一耳則夫三十二而為八三十六</span>
<span class='tline' id='l317' data-llen='6882:6905'>而為九无由形見乎四䇿之内也故夫大衍之四䇿固</span>
<span class='tline' id='l318' data-llen='6905:6928'>其取則于圖之參伍者矣不圖之用而别設五十以為</span>
<span class='tline' id='l319' data-llen='6928:6951'>之總者蓋惟增此五數然後數之在蓍者七八九六隨</span>
<span class='tline' id='l320' data-llen='6951:6974'>占隨得无有揲足而數不足者亦无有扐見而䇿不應</span>
<span class='tline' id='l321' data-llen='6974:7003'>者<span class='krp-note'>詳見揲/蓍策數</span>百占百成悉不虚揲亦無一揲而能别出他</span>
<span class='tline' id='l322' data-llen='7003:7030'><a onclick="displayPageImage('KR1a0029', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7030:7053'>數以與七八九六相亂也暨四十九之用既已固具正</span>
<span class='tline' id='l324' data-llen='7053:7076'>存一位以奠太極耳其无一贅虧也則是大衍也者其</span>
<span class='tline' id='l325' data-llen='7076:7099'>於應造化而出爻卦莫之能尚也故易之卦數悉出於</span>
<span class='tline' id='l326' data-llen='7099:7122'>此也夫惟非圖非書而圖書得之乃始可成此聖人範</span>
<span class='tline' id='l327' data-llen='7122:7130'>圍天地之妙也</span>
<span class='tline' id='l328' data-llen='7130:7133'>　</span>
<span class='tline' id='l329' data-llen='7133:7136'>　</span>
<span class='tline' id='l330' data-llen='7136:7143'>　易原卷三</span>
</p>
<p>
</p>
  </div>
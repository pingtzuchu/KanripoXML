<div id="txtcont" class="span9" style="position: relative;">
    <p>
<span class='tline' id='l7' data-llen='153:179'><a onclick="displayPageImage('KR1a0029', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='179:187'>欽定四庫全書</span>
<span class='tline' id='l9' data-llen='187:207'>　　　　　　　　　　　宋　程大昌　撰</span>
<span class='tline' id='l10' data-llen='207:214'>　易原卷八</span>
<span class='tline' id='l11' data-llen='214:253'>　　論卦二十六篇<span class='krp-note'>案論卦二十四字原本在古筮議/卦篇上第一篇反脱總目通前後</span></span>
<span class='tline' id='l12' data-llen='253:298'>　　<span class='krp-note'>諸篇考之自重卦非文王篇至春秋時取卦不以/百篇皆論卦第餘篇俱佚僅存一二二十二十四</span></span>
<span class='tline' id='l13' data-llen='298:342'>　　<span class='krp-note'>二十五二十六六篇耳謹校𥙷總目附識于此/原本第二十篇又誤移第二十四篇後并校改</span></span>
<span class='tline' id='l14' data-llen='342:386'>　　　<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>　重卦非文王<span class='krp-note'>案新安文獻志載易原三篇/一河圖洛書二重卦非文王</span></span>
<span class='tline' id='l15' data-llen='386:430'>　　　<span class='krp-note'>今考原本河圖洛書論及五行生克論共二十/一篇相次北篇並不與相比不得列一二等目</span></span>
<span class='tline' id='l16' data-llen='430:456'><a onclick="displayPageImage('KR1a0029', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='456:467'>　　　<span class='krp-note'>謹校/正</span></span>
<span class='tline' id='l18' data-llen='467:490'>揚子雲曰易始八卦而文王六十四此不然也世之有</span>
<span class='tline' id='l19' data-llen='490:513'>杵臼書契也蓋取諸益夬也而益夬乃重卦也如曰卦</span>
<span class='tline' id='l20' data-llen='513:536'>至文王乃始重爻為六則臼杵書契豈其至周始具也</span>
<span class='tline' id='l21' data-llen='536:559'>耶夫子言易曰十有八變而成卦夫卦之一爻即蓍之</span>
<span class='tline' id='l22' data-llen='559:582'>三變也十有八變則六爻矣䇿之立也以三百六十者</span>
<span class='tline' id='l23' data-llen='582:605'>為總也而夫三十六者之得為二百一十六也二十四</span>
<span class='tline' id='l24' data-llen='605:628'>者之得為百四十有四也皆六其爻而四乘之也則易</span>
<span class='tline' id='l25' data-llen='628:654'><a onclick="displayPageImage('KR1a0029', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='654:683'>之在䇿遂已重爻而六矣豈待至周而創為也<span class='krp-note'>案新安/文獻志</span></span>
<span class='tline' id='l27' data-llen='683:716'><span class='krp-note'>作豈待周邪無至字/而創為字也作邪</span>周官之紀三易也其經卦皆八其</span>
<span class='tline' id='l28' data-llen='716:739'>别皆六十四連山夏也歸藏商也夏商之世八卦固已</span>
<span class='tline' id='l29' data-llen='739:762'>别為六十有四矣夏商二易卦名時有見諸先秦之書</span>
<span class='tline' id='l30' data-llen='762:785'>者其名則皆周名也此又可以見夫八卦之為八八己</span>
<span class='tline' id='l31' data-llen='785:822'>在夏商之前矣夫易也者<span class='krp-note'>案原本夫字上有而字易字/上有周字謹依新安文獻志</span></span>
<span class='tline' id='l32' data-llen='822:849'><span class='krp-note'>校/正</span>前世必皆略有其辭特未備耳至文王周公相　補</span>
<span class='tline' id='l33' data-llen='849:872'>足而後卦爻之辭始備故岐山箕子遂皆列名乎其間</span>
<span class='tline' id='l34' data-llen='872:898'><a onclick="displayPageImage('KR1a0029', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='898:928'>有以見周人能補<span class='krp-note'>案新安文/獻志作禆</span>闕而增成焉耳不曰爻之</span>
<span class='tline' id='l36' data-llen='928:951'>三者至周而始六也其書之以周名也猶言至周而成</span>
<span class='tline' id='l37' data-llen='951:974'>也蓋豳之七月其正朔率皆用夏而序詩者又已明言</span>
<span class='tline' id='l38' data-llen='974:997'>其為后稷先公之詩則是未有成周先有此詩矣今其</span>
<span class='tline' id='l39' data-llen='997:1020'>擊之于豳乃遂載周為名者識其入經之世也予惟周</span>
<span class='tline' id='l40' data-llen='1020:1053'>易之繫于周正此𩔖也<span class='krp-note'>案新安文獻志/無予惟字也字</span>楊氏因其名之</span>
<span class='tline' id='l41' data-llen='1053:1082'>冠周也而遂以文王名之恐不審也<span class='krp-note'>案新安文獻/志其不審哉</span></span>
<span class='tline' id='l42' data-llen='1082:1095'>　　　二　設卦占卦之别</span>
<span class='tline' id='l43' data-llen='1095:1121'><a onclick="displayPageImage('KR1a0029', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1121:1144'>隂陽卦之本也取諸圖書大衍而著諸爻卦者皆是也</span>
<span class='tline' id='l45' data-llen='1144:1167'>蓍䇿卦之寓也爻卦皆定而後寫其數于四十九用焉</span>
<span class='tline' id='l46' data-llen='1167:1190'>耳非其立數之自矣夫子之説卦也曰聖人之作易也</span>
<span class='tline' id='l47' data-llen='1190:1214'>幽贊于神明而生蓍觀變于隂陽而立卦𤼵揮于剛柔</span>
<span class='tline' id='l48' data-llen='1214:1238'>而生爻以若語而紬其序則蓍在卦前變出蓍後有𩔖</span>
<span class='tline' id='l49' data-llen='1238:1261'>乎蓍能生易矣故後人因用四䇿而傅會以為四象也</span>
<span class='tline' id='l50' data-llen='1261:1284'>特不悟䇿之有數蓋其受之于易焉耳而非能與易立</span>
<span class='tline' id='l51' data-llen='1284:1307'>則者也夫子説易而先于卦者正為叩蓍得卦者而言</span>
<span class='tline' id='l52' data-llen='1307:1333'><a onclick="displayPageImage('KR1a0029', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1333:1356'>之非其追言伏羲作易之始也且夫天地事物之理固</span>
<span class='tline' id='l54' data-llen='1356:1379'>其蓍諸卦爻之辭矣然而皆該言以待擇非能預主一</span>
<span class='tline' id='l55' data-llen='1379:1402'>人而言一事也世之君子將有為也將有行也如治任</span>
<span class='tline' id='l56' data-llen='1402:1425'>適逺者車馬舟楫無不畢具而前途或旱或水不能預</span>
<span class='tline' id='l57' data-llen='1425:1448'>决其用也必其揲蓍得卦而後卦當入用者始有主名</span>
<span class='tline' id='l58' data-llen='1448:1471'>也故夫子將言卦變而先之以蓍者此其㫖也如以辭</span>
<span class='tline' id='l59' data-llen='1471:1494'>而已矣則夫生爻之語益又後乎立卦也矣豈其不待</span>
<span class='tline' id='l60' data-llen='1494:1517'>有爻而卦巳先之也歟于是六十四卦夫子命其徳為</span>
<span class='tline' id='l61' data-llen='1517:1543'><a onclick="displayPageImage('KR1a0029', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1543:1566'>方言其已定而不易也揲䇿得爻之卦夫子命其徳為</span>
<span class='tline' id='l63' data-llen='1566:1589'>圓言能隨事而出卦也則夫蓍先乎卦者是十八變而</span>
<span class='tline' id='l64' data-llen='1589:1604'>小成者之序非伏羲立卦初則矣</span>
<span class='tline' id='l65' data-llen='1604:1627'>　　　二十　古筮議卦无引及三卦是一重卦止于</span>
<span class='tline' id='l66' data-llen='1627:1634'>　　　一變</span>
<span class='tline' id='l67' data-llen='1634:1657'>左氏國語載筮固多而其論筮亦詳蓋自令蓍以及得</span>
<span class='tline' id='l68' data-llen='1657:1680'>卦而又及夫測卦也其所得爻畫與去推考之説歴歴</span>
<span class='tline' id='l69' data-llen='1680:1704'>俱在又有一占兩儀而交相駁正者凡其所及卦𧰼與</span>
<span class='tline' id='l70' data-llen='1704:1730'><a onclick="displayPageImage('KR1a0029', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1730:1753'>夫相為議論皆有可以推想其制度之不存者矣徧考</span>
<span class='tline' id='l72' data-llen='1753:1776'>兩書獨无攙出兩重卦已上者以是知此時一占所用</span>
<span class='tline' id='l73' data-llen='1776:1799'>止于一正一變而正變率皆取決于九六之初遇也故</span>
<span class='tline' id='l74' data-llen='1799:1822'>古法六爻之中有一變而无再變不與劉氏所説同也</span>
<span class='tline' id='l75' data-llen='1822:1845'>何為一變而无再變也曰初爻遇九六則初爻固為變</span>
<span class='tline' id='l76' data-llen='1845:1868'>始矣二爻方遇則二為變始自三及上凡九六未出而</span>
<span class='tline' id='l77' data-llen='1868:1891'>創始一出者皆為初遇也既嘗一遇矣則再遇者皆在</span>
<span class='tline' id='l78' data-llen='1891:1914'>初遇之爻以入變卦别不更自出變矣此蓋主易則以</span>
<span class='tline' id='l79' data-llen='1914:1940'><a onclick="displayPageImage('KR1a0029', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1940:1953'>求變而非背易則以主少也</span>
<span class='tline' id='l81' data-llen='1953:1971'>　　　二十四　蓍卦與重卦先後之序</span>
<span class='tline' id='l82' data-llen='1971:1994'>予之折卦而論上下也則夫知蓍而能取卦者必有議</span>
<span class='tline' id='l83' data-llen='1994:2017'>矣何者六爻測義既自下上而蓍之著畫亦自下始也</span>
<span class='tline' id='l84' data-llen='2017:2040'>則是下卦之來反居上卦之先也茍下卦而果先乎上</span>
<span class='tline' id='l85' data-llen='2040:2063'>卦也則下卦不可命為創來而予謂剛柔之來自卦外</span>
<span class='tline' id='l86' data-llen='2063:2086'>者皆非也此大不然也以易言也卦之序有揲蓍取卦</span>
<span class='tline' id='l87' data-llen='2086:2109'>之序予之本彖而論卦體也以易言也故謂剛柔自下</span>
<span class='tline' id='l88' data-llen='2109:2135'><a onclick="displayPageImage('KR1a0029', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2135:2158'>而外來者是重卦之初取下卦于本卦之外者也故外</span>
<span class='tline' id='l90' data-llen='2158:2181'>卦得以先據其上而迎受下卦之來也至夫蓍䇿之出</span>
<span class='tline' id='l91' data-llen='2181:2204'>畫也固嘗自下而上矣而其六位巳成之後推測所及</span>
<span class='tline' id='l92' data-llen='2204:2227'>則上卦之當先也下卦之當後也仍用重卦之初則未</span>
<span class='tline' id='l93' data-llen='2227:2250'>始紊斁也是理也亦惟泰卦所著最為明盡也蓋坤上</span>
<span class='tline' id='l94' data-llen='2250:2273'>乾下泰之卦位也小徃大來泰之卦體也蓍之累畫成</span>
<span class='tline' id='l95' data-llen='2273:2296'>泰也三奇先焉而居下三耦繼焉而居上是誠下乾先</span>
<span class='tline' id='l96' data-llen='2296:2319'>乎上坤矣然推測之際仍以坤之三耦主卦而指三奇</span>
<span class='tline' id='l97' data-llen='2319:2345'><a onclick="displayPageImage('KR1a0029', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2345:2368'>之乾以為自外來重也故謂坤之以小而上徃也乾之</span>
<span class='tline' id='l99' data-llen='2368:2388'>以大而外來也仍與重卦之先後秩然相應也</span>
<span class='tline' id='l100' data-llen='2388:2422'>　　　二十五　聖人不專用占<span class='krp-note'>案新安文獻志載易/原三篇此篇直標三</span></span>
<span class='tline' id='l101' data-llen='2422:2452'>　　　<span class='krp-note'>字今按原本有二十五三字/則此上必有闕篇謹仍其舊</span></span>
<span class='tline' id='l102' data-llen='2452:2475'>易之尊蓍也直為其神可以代易而聖人得以洗心受</span>
<span class='tline' id='l103' data-llen='2475:2498'>成也洪範之斷大謀也凡已意之與國論直不自主而</span>
<span class='tline' id='l104' data-llen='2498:2521'>皆取決于龜筮也夫其槁骨枯莖果可信伏以及此乎</span>
<span class='tline' id='l105' data-llen='2521:2552'>蓋聖人尊易而因以及蓍者也<span class='krp-note'>案新安文獻志/无者也二字</span>蓍尊而</span>
<span class='tline' id='l106' data-llen='2552:2578'><a onclick="displayPageImage('KR1a0029', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2578:2601'>後易尊也易之經秦而得不焚者竟以此也若求其本</span>
<span class='tline' id='l108' data-llen='2601:2634'>則是以蓍為導<span class='krp-note'>案導原本作尊謹依/新安文獻志校改</span>而使人向易焉耳</span>
<span class='tline' id='l109' data-llen='2634:2657'>若其卜筮則未嘗全以主信也古之聖人之猷為悉可</span>
<span class='tline' id='l110' data-llen='2657:2680'>考矣舜之命禹也禹請枚卜舜蔽己志以言曰朕志先</span>
<span class='tline' id='l111' data-llen='2680:2707'>定鬼神其依龜筮恊從卜不習吉豈其專以蓍定也<span class='krp-note'>案/也</span></span>
<span class='tline' id='l112' data-llen='2707:2736'><span class='krp-note'>新安文獻/志作邪</span>周公之穆卜國事也令龜之辭謂許則歸而</span>
<span class='tline' id='l113' data-llen='2736:2759'>竢命以待其愈不許則屏璧與珪以為不神亦不以不</span>
<span class='tline' id='l114' data-llen='2759:2782'>遂所請而信疾之不愈也然則聖人之于人事卜筮其</span>
<span class='tline' id='l115' data-llen='2782:2808'><a onclick="displayPageImage('KR1a0029', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2808:2831'>先後固大有序矣易之為書不為卜筮設然而无蓍以</span>
<span class='tline' id='l117' data-llen='2831:2854'>出卦象則臨事不知卦之所擇也故卜筮為用易之要</span>
<span class='tline' id='l118' data-llen='2854:2877'>也若聖人立教之道則常置仁義于隂陽剛柔之間不</span>
<span class='tline' id='l119' data-llen='2877:2909'>專取成乎卦𧰼也矣<span class='krp-note'>案新安文獻志/无也矣二字</span>如曰師征丈人吉</span>
<span class='tline' id='l120' data-llen='2909:2932'>非丈人而屬弟子則不吉矣碩果不食一象也而君子</span>
<span class='tline' id='l121' data-llen='2932:2956'>以之得輿小人以之剥廬也㳂此𩔖推之則卦同而人</span>
<span class='tline' id='l122' data-llen='2956:2979'>事異其禍福不專從卦也故善補過者終以无咎而悔</span>
<span class='tline' id='l123' data-llen='2979:3009'>亡者乃遂徃无不利也與<span class='krp-note'>案原本无與字謹從/新安文獻志校補</span></span>
<span class='tline' id='l124' data-llen='3009:3035'><a onclick="displayPageImage('KR1a0029', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='3035:3052'>　　　二十六　春秋時取卦不以占</span>
<span class='tline' id='l126' data-llen='3052:3075'>春秋之世有得易意者不待致筮求卦而遂以意説卦</span>
<span class='tline' id='l127' data-llen='3075:3098'>至其事之吉否率皆如言則直伏理為筮焉耳子大叔</span>
<span class='tline' id='l128' data-llen='3098:3121'>知楚子之將死也以意取復頥二繇而知之也醫和推</span>
<span class='tline' id='l129' data-llen='3121:3144'>蠱以言晉疾也亦非筮而得之也知莊子之舉師臨以</span>
<span class='tline' id='l130' data-llen='3144:3167'>言晉軍也史墨之以大壯而言魯難也卦非出筮而事</span>
<span class='tline' id='l131' data-llen='3167:3190'>情曲中則仁義當否固可以回轉隂陽也是理也聖人</span>
<span class='tline' id='l132' data-llen='3190:3213'>則既以明言之矣而人不察也曰君子居則觀其象而</span>
<span class='tline' id='l133' data-llen='3213:3239'><a onclick="displayPageImage('KR1a0029', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3239:3262'>玩其辭動則觀其變而玩其占象在占前則得其辭而</span>
<span class='tline' id='l135' data-llen='3262:3285'>玩之者常以仁義為準則也當于仁義則舉不當則不</span>
<span class='tline' id='l136' data-llen='3285:3308'>舉此為深淂剛柔節適之妙也若然者設使性命大謬</span>
<span class='tline' id='l137' data-llen='3308:3331'>雖不逢吉亦常无咎也公冶長邦有道不廢邦无道不</span>
<span class='tline' id='l138' data-llen='3331:3354'>戮其禍福之制在己而不在人也則夫玩占于既動之</span>
<span class='tline' id='l139' data-llen='3354:3377'>後以較玩辭于未動之先者其賢否智愚相去逺矣此</span>
<span class='tline' id='l140' data-llen='3377:3385'>卦筮之㣲㫖也</span>
<span class='tline' id='l141' data-llen='3385:3422'>　　　附一篇<span class='krp-note'>案此篇應屬論卦二十六篇之上/苐原本脱其次第之目謹附于後</span></span>
<span class='tline' id='l142' data-llen='3422:3448'><a onclick="displayPageImage('KR1a0029', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3448:3471'>連山歸藏不傳連山歸藏之以不變為占别自一法固</span>
<span class='tline' id='l144' data-llen='3471:3494'>不可移而入之周易矣而又夏商二易本无變卦今乃</span>
<span class='tline' id='l145' data-llen='3494:3517'>用魯史傳㑹之言反周易之不當致變者而用以為變</span>
<span class='tline' id='l146' data-llen='3517:3540'>予故重疑劉氏之誤也蓋左氏國語所載凡其筮而得</span>
<span class='tline' id='l147' data-llen='3540:3563'>八者嘗三出矣小白所得則屯正豫悔皆八也董因所</span>
<span class='tline' id='l148' data-llen='3563:3591'>獻則泰八也<span class='krp-note'>並在/晉語</span>穆姜所得則艮八也凡其三出而皆</span>
<span class='tline' id='l149' data-llen='3591:3614'>无變卦也則古謂連山歸藏以不變為占者信矣然嘗</span>
<span class='tline' id='l150' data-llen='3614:3637'>即左氏而推所筮則夏商兩法不獨无變卦而已凡其</span>
<span class='tline' id='l151' data-llen='3637:3663'><a onclick="displayPageImage('KR1a0029', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3663:3686'>所引繇辭若非周之易語則必周之卦法也然則連山</span>
<span class='tline' id='l153' data-llen='3686:3709'>歸藏所為不傳者豈非以其徒卦无辭而難于推用也</span>
<span class='tline' id='l154' data-llen='3709:3732'>歟又非以其有正卦而无之卦則遂推繹不逺也歟大</span>
<span class='tline' id='l155' data-llen='3732:3755'>率禮文之事至周而備若夏商則皆未及也故周常詳</span>
<span class='tline' id='l156' data-llen='3755:3778'>而古皆畧不為三書為然也孔潁達之在唐初既己不</span>
<span class='tline' id='l157' data-llen='3778:3801'>見二書矣而深疑夫筮史之傳㑹故其言曰假令二易</span>
<span class='tline' id='l158' data-llen='3801:3824'>俱占七八不知此筮為用連山為用歸藏也是孔氏不</span>
<span class='tline' id='l159' data-llen='3824:3847'>以魯史之附㑹者為信也况又有可疑者焉既己兼用</span>
<span class='tline' id='l160' data-llen='3847:3873'><a onclick="displayPageImage('KR1a0029', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3873:3896'>七八為占則所得之策有八亦必有七矣何由所載三</span>
<span class='tline' id='l162' data-llen='3896:3919'>占遂皆得八也此皆理推而不通故予亦欲從孔氏之</span>
<span class='tline' id='l163' data-llen='3919:3924'>闕疑也</span>
<span class='tline' id='l164' data-llen='3924:3938'>　　　辯疑　邵鄭復始生卦</span>
<span class='tline' id='l165' data-llen='3938:3961'>邵氏雍鄭氏夬立為復姤生論之論曰乾坤大父母也</span>
<span class='tline' id='l166' data-llen='3961:3984'>故能生八卦復垢小父母也故能生六十四卦予雖不</span>
<span class='tline' id='l167' data-llen='3984:4007'>見二氏全書而朱震所傳亦已畧見梗概矣然予有疑</span>
<span class='tline' id='l168' data-llen='4007:4030'>也乾坤之能生六子也八卦之能生六十四卦也以其</span>
<span class='tline' id='l169' data-llen='4030:4057'><a onclick="displayPageImage('KR1a0029', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='4057:4080'>本无而創有故得命之為生也若夫復垢之得成重卦</span>
<span class='tline' id='l171' data-llen='4080:4103'>也乃其合乾艮坤巽四初卦以成其體焉耳若謂六十</span>
<span class='tline' id='l172' data-llen='4103:4126'>四卦由之以生也則是艮巽反生于復姤也深求誤則</span>
<span class='tline' id='l173' data-llen='4126:4149'>有為而然矣隂陽消長形乎爻畫則少者常先多者常</span>
<span class='tline' id='l174' data-llen='4149:4180'>後<span class='krp-note'>祥見隂陽六十/二卦徃來圖</span>故二子因之遂立為少能生多之則</span>
<span class='tline' id='l175' data-llen='4180:4203'>以至于倒易本原而不覺也況夫一陽之畫積而極之</span>
<span class='tline' id='l176' data-llen='4203:4226'>必成六陽六陽乾也一隂之畫益進則必成其六隂六</span>
<span class='tline' id='l177' data-llen='4226:4249'>隂坤也若謂一隂一陽能生二生三以極乎六也則乾</span>
<span class='tline' id='l178' data-llen='4249:4276'><a onclick="displayPageImage('KR1a0029', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4276:4299'>坤亦在所生也此如譜諜不明叙次孫曾之世于其父</span>
<span class='tline' id='l180' data-llen='4299:4322'>祖之先則誤不待辨矣而其間議論有似經而實戾者</span>
<span class='tline' id='l181' data-llen='4322:4331'>是故不可不竟也</span>
<span class='tline' id='l182' data-llen='4331:4349'>　　　二　古卦以數同相比與鄭邵異</span>
<span class='tline' id='l183' data-llen='4349:4372'>二子同失在于以爻變言卦變也旣以爻言則全用竒</span>
<span class='tline' id='l184' data-llen='4372:4396'>耦數同以為之𩔖則又展轉生誤矣易指生乎竒耦竒</span>
<span class='tline' id='l185' data-llen='4396:4420'>耦同則其氣𩔖似若可因之以參求其度矣而有不可</span>
<span class='tline' id='l186' data-llen='4420:4443'>專泥者不夫位置稍變則得失禍福遽以相反故數同</span>
<span class='tline' id='l187' data-llen='4443:4470'><a onclick="displayPageImage('KR1a0029', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4470:4494'>而𩔖異也聖人之初重易也固嘗有取乎此矣今之卦</span>
<span class='tline' id='l189' data-llen='4494:4517'>序自乾坤以至未濟凡其對立而聨出者皆以數同之</span>
<span class='tline' id='l190' data-llen='4517:4540'>故也則夫數之同者實有至理差擇至精或以取其相</span>
<span class='tline' id='l191' data-llen='4540:4563'>因或以鍳其相反意似而理又應則遂舉以相從不然</span>
<span class='tline' id='l192' data-llen='4563:4586'>則否故六十四卦凡以同數聨出者多則四卦少則兩</span>
<span class='tline' id='l193' data-llen='4586:4609'>卦未嘗踰四也夫豈不知竒耦數同者不啻十卦而其</span>
<span class='tline' id='l194' data-llen='4609:4632'>聨出未嘗有及五六者蓋以取理為重而以取數為輕</span>
<span class='tline' id='l195' data-llen='4632:4654'>也若夫二子專于取數焉耳故予未敢以為合易也</span>
<span class='tline' id='l196' data-llen='4654:4681'><a onclick="displayPageImage('KR1a0029', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4681:4692'>　　　三　邵鄭異同</span>
<span class='tline' id='l198' data-llen='4692:4715'>鄭氏循六爻以言變邵氏則極三而止凡其六也三也</span>
<span class='tline' id='l199' data-llen='4715:4738'>説雖各異而其取必于數之齊同則二子一律也鄭氏</span>
<span class='tline' id='l200' data-llen='4738:4761'>之以六變也蓋取復姤六爻者由初及上而六出其變</span>
<span class='tline' id='l201' data-llen='4761:4784'>也是並乾坤六之卦而創為此意也然而以數少為隂</span>
<span class='tline' id='l202' data-llen='4784:4807'>陽之初以多數為隂陽之末則大父母之六其奇耦者</span>
<span class='tline' id='l203' data-llen='4807:4830'>反為小父母一奇十耦之所生則其論自駮矣已而浸</span>
<span class='tline' id='l204' data-llen='4830:4853'>覺无本則遂去乾坤二卦而專用復姤巳下各五之卦</span>
<span class='tline' id='l205' data-llen='4853:4880'><a onclick="displayPageImage('KR1a0029', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4880:4903'>則其誤可以見矣若夫邵氏之主三而變也不聞乎隂</span>
<span class='tline' id='l207' data-llen='4903:4926'>之若陽也而皆以一畫生兩畫兩畫生三畫是取一生</span>
<span class='tline' id='l208' data-llen='4926:4949'>二二生三者以為之宗主也世以其言有本故亦尊之</span>
<span class='tline' id='l209' data-llen='4949:4972'>然予攷其首尾而不喻者多也夫其立一二三以為生</span>
<span class='tline' id='l210' data-llen='4972:4995'>次者為夫愈出而愈多故本其所出以為之原而謂少</span>
<span class='tline' id='l211' data-llen='4995:5020'>能生多也今臨遯之𩔖凡二十八卦而泰否之𩔖才十</span>
<span class='tline' id='l212' data-llen='5020:5043'>有八卦而已是以二十八而生十八也是愈出而愈少</span>
<span class='tline' id='l213' data-llen='5043:5066'>也以較初立之則謂夫二能生三者全相牾也此予之</span>
<span class='tline' id='l214' data-llen='5066:5093'><a onclick="displayPageImage('KR1a0029', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='5093:5116'>不喻者一也六十四卦八八相入闕一不可而邵氏于</span>
<span class='tline' id='l216' data-llen='5116:5139'>乾坤坎離乃遂不以入列也至于旣濟未濟乃于二十</span>
<span class='tline' id='l217' data-llen='5139:5162'>四對中兩出而重著則予之不喻者二也乾坤之三索</span>
<span class='tline' id='l218' data-llen='5162:5185'>重卦之八八中皆有交變之理為之脉絡故六子之生</span>
<span class='tline' id='l219' data-llen='5185:5208'>乎乾坤也六十四卦之生乎八初卦也其中有徃有來</span>
<span class='tline' id='l220' data-llen='5208:5232'>迹皆可攷也今徒𩔖聚卦數而以多少相承絶无脉絡</span>
<span class='tline' id='l221' data-llen='5232:5256'>聨綴則其謂某𩔖自某卦而來者亦不見其何以為來</span>
<span class='tline' id='l222' data-llen='5256:5279'>也此予之不喻者三也予既得二子之言而不得其所</span>
<span class='tline' id='l223' data-llen='5279:5306'><a onclick="displayPageImage('KR1a0029', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5306:5329'>以言則遂求理于易而别有可以發明者矣而不敢以</span>
<span class='tline' id='l225' data-llen='5329:5336'>不量自已也</span>
<span class='tline' id='l226' data-llen='5336:5353'>　　　四　邵鄭本之卦而不用之卦</span>
<span class='tline' id='l227' data-llen='5353:5376'>乾之之卦則復同人履小畜大有夬是也此六卦者皆</span>
<span class='tline' id='l228' data-llen='5376:5399'>序受乾爻以成其體者也故其一奇之間乎五耦也于</span>
<span class='tline' id='l229' data-llen='5399:5422'>復則在初于同人則在二而履三小畜四大有五夬六</span>
<span class='tline' id='l230' data-llen='5422:5445'>則此之一竒亦皆自下而上間五耦以成其為六卦也</span>
<span class='tline' id='l231' data-llen='5445:5469'>是其序之可攷者也故二子𩔖聚卦之五耦一竒者也</span>
<span class='tline' id='l232' data-llen='5469:5496'><a onclick="displayPageImage('KR1a0029', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5496:5519'>立復以為變始也其見蓋出乎此也坤之之卦則姤師</span>
<span class='tline' id='l234' data-llen='5519:5542'>謙豫比剥亦其六爻之以序出者也其一隂下上乎五</span>
<span class='tline' id='l235' data-llen='5542:5566'>陽而機緘相屬亦與乾同也則二子𩔖聚一耦之卦而</span>
<span class='tline' id='l236' data-llen='5566:5589'>立垢以為變始者所見又皆出此也故二子論變雖曰</span>
<span class='tline' id='l237' data-llen='5589:5612'>半同半不同而其釐異乾坤尊表復垢使之可以冠冒</span>
<span class='tline' id='l238' data-llen='5612:5635'>十卦者蓋一意也二子之創為此論也必皆樂其十二</span>
<span class='tline' id='l239' data-llen='5635:5657'>卦者之一竒一耦可立乎二隂二陽之上而領袖乎</span>
<span class='tline' id='l240' data-llen='5657:5680'>三陽以下也故同立此見而无所差殊也已而覺其十</span>
<span class='tline' id='l241' data-llen='5680:5707'><a onclick="displayPageImage('KR1a0029', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5707:5730'>二卦者推焉而泥不能通諸一易則遂減去之卦本則</span>
<span class='tline' id='l243' data-llen='5730:5753'>而取復垢以冒其上也故復姤六爻而邵氏僅収其五</span>
<span class='tline' id='l244' data-llen='5753:5776'>者以其本出于乾坤之六爻六變而强去其一故也故</span>
<span class='tline' id='l245' data-llen='5776:5799'>凡二子立則推其依並乾坤變卦則彼來此徃輸承悉</span>
<span class='tline' id='l246' data-llen='5799:5822'>有源派自此以外輙皆推演不行故予反本而思立為</span>
<span class='tline' id='l247' data-llen='5822:5845'>乾坤正變之圖以明之也于是先立乾坤兩卦以該其</span>
<span class='tline' id='l248' data-llen='5845:5868'>上而下復姤兩卦以加十卦之首則夬之卦初則遂以</span>
<span class='tline' id='l249' data-llen='5868:5891'>昭然而明也苐不審二子别有思與否世而有深造其</span>
<span class='tline' id='l250' data-llen='5891:5918'><a onclick="displayPageImage('KR1a0029', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5918:5931'>藴者也則予亦樂聞予誤也</span>
<span class='tline' id='l252' data-llen='5931:5958'><a onclick="displayPageImage('KR1a0029', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span>
<span class='tline' id='l253' data-llen='5958:5966'>　乾坤之卦圖</span>
<span class='tline' id='l254' data-llen='5966:5974'>　　乾之六卦</span>
<span class='tline' id='l255' data-llen='5974:6000'>　　　　　　　　　　　　　　　履䷉<span class='krp-note'>兌下/乾上</span></span>
<span class='tline' id='l256' data-llen='6000:6022'>　　　　　　　　　　同人䷌<span class='krp-note'>離下/乾上</span></span>
<span class='tline' id='l257' data-llen='6022:6038'>　　　　　姤䷫<span class='krp-note'>巽下/乾上</span></span>
<span class='tline' id='l258' data-llen='6038:6043'>乾　䷀</span>
<span class='tline' id='l259' data-llen='6043:6059'>　　　　小畜䷈<span class='krp-note'>乾下/巽上</span></span>
<span class='tline' id='l260' data-llen='6059:6081'>　　　　　　　　　　大有䷍<span class='krp-note'>乾下/離上</span></span>
<span class='tline' id='l261' data-llen='6081:6108'><a onclick="displayPageImage('KR1a0029', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span>
<span class='tline' id='l262' data-llen='6108:6134'>　　　　　　　　　　　　　　　夬䷪<span class='krp-note'>乾下/兌上</span></span>
<span class='tline' id='l263' data-llen='6134:6157'>右乾六爻之出而為六之卦也姤一同人二履三小畜</span>
<span class='tline' id='l264' data-llen='6157:6180'>四大有五夬六其次甚明兼又六爻六變无由可以缺</span>
<span class='tline' id='l265' data-llen='6180:6203'>一邵鄭欲信其已説遂剟去一姤别而置之以為一陽</span>
<span class='tline' id='l266' data-llen='6203:6226'>五隂者之祖今取復之一卦與姤卦序立而二子所立</span>
<span class='tline' id='l267' data-llen='6226:6240'>之則其為出自六卦者甚明矣</span>
<span class='tline' id='l268' data-llen='6240:6267'><a onclick="displayPageImage('KR1a0029', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span>
<span class='tline' id='l269' data-llen='6267:6274'>　坤之六卦</span>
<span class='tline' id='l270' data-llen='6274:6300'>　　　　　　　　　　　　　　　謙䷎<span class='krp-note'>艮下/坤上</span></span>
<span class='tline' id='l271' data-llen='6300:6321'>　　　　　　　　　　師䷆<span class='krp-note'>坎下/坤上</span></span>
<span class='tline' id='l272' data-llen='6321:6337'>　　　　　復䷗<span class='krp-note'>震下/坤上</span></span>
<span class='tline' id='l273' data-llen='6337:6342'>坤　䷁</span>
<span class='tline' id='l274' data-llen='6342:6358'>　　　　　豫䷏<span class='krp-note'>坤下/震上</span></span>
<span class='tline' id='l275' data-llen='6358:6379'>　　　　　　　　　　比䷇<span class='krp-note'>坤下/坎上</span></span>
<span class='tline' id='l276' data-llen='6379:6405'>　　　　　　　　　　　　　　　剥䷖<span class='krp-note'>坤下/艮上</span></span>
<span class='tline' id='l277' data-llen='6405:6432'><a onclick="displayPageImage('KR1a0029', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span>
<span class='tline' id='l278' data-llen='6432:6455'>右坤六爻之出而為六之卦也其序則一復二師三謙</span>
<span class='tline' id='l279' data-llen='6455:6470'>四豫五比六剥是也餘理在乾下</span>
<span class='tline' id='l280' data-llen='6470:6497'><a onclick="displayPageImage('KR1a0029', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span>
<span class='tline' id='l281' data-llen='6497:6505'>　復姤之卦圖</span>
<span class='tline' id='l282' data-llen='6505:6513'>　　復之六卦</span>
<span class='tline' id='l283' data-llen='6513:6539'>　　　　　　　　　　　　　　　謙䷎<span class='krp-note'>艮下/坤上</span></span>
<span class='tline' id='l284' data-llen='6539:6560'>　　　　　　　　　　師䷆<span class='krp-note'>坎下/坤上</span></span>
<span class='tline' id='l285' data-llen='6560:6576'>　　　　　坤䷏<span class='krp-note'>坤下/震上</span></span>
<span class='tline' id='l286' data-llen='6576:6581'>復　䷗</span>
<span class='tline' id='l287' data-llen='6581:6597'>　　　　　豫䷏<span class='krp-note'>坤下/震上</span></span>
<span class='tline' id='l288' data-llen='6597:6618'>　　　　　　　　　　比䷇<span class='krp-note'>坤下/坎上</span></span>
<span class='tline' id='l289' data-llen='6618:6645'><a onclick="displayPageImage('KR1a0029', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span>
<span class='tline' id='l290' data-llen='6645:6671'>　　　　　　　　　　　　　　　剥䷖<span class='krp-note'>坤下/艮上</span></span>
<span class='tline' id='l291' data-llen='6671:6698'><a onclick="displayPageImage('KR1a0029', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span>
<span class='tline' id='l292' data-llen='6698:6706'>　　姤之六卦</span>
<span class='tline' id='l293' data-llen='6706:6733'>　　　　　　　　　　　　　　　　履䷉<span class='krp-note'>兌下/乾上</span></span>
<span class='tline' id='l294' data-llen='6733:6755'>　　　　　　　　　　同人䷌<span class='krp-note'>離下/乾上</span></span>
<span class='tline' id='l295' data-llen='6755:6771'>　　　　　乾䷀<span class='krp-note'>乾下/乾土</span></span>
<span class='tline' id='l296' data-llen='6771:6776'>姤　䷏</span>
<span class='tline' id='l297' data-llen='6776:6792'>　　　　小畜䷈<span class='krp-note'>乾下/巽上</span></span>
<span class='tline' id='l298' data-llen='6792:6814'>　　　　　　　　　　大有䷍<span class='krp-note'>乾下/離上</span></span>
<span class='tline' id='l299' data-llen='6814:6841'>　　　　　　　　　　　　　　　　夬䷪<span class='krp-note'>乾下/兌上</span></span>
<span class='tline' id='l300' data-llen='6841:6868'><a onclick="displayPageImage('KR1a0029', 'WYG', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span>
<span class='tline' id='l301' data-llen='6868:6891'>右復姤之爻當出六變而邵鄭所取皆始乎再變已下</span>
<span class='tline' id='l302' data-llen='6891:6914'>者正欲表復姤以為變始故不得不移乾坤而别寘之</span>
<span class='tline' id='l303' data-llen='6914:6937'>以合已説也此圖既立而二子傅會之因按圖可見矣</span>
<span class='tline' id='l304' data-llen='6937:6964'><a onclick="displayPageImage('KR1a0029', 'WYG', '008-19a' );" name="008-19a" class="pb">[008-19a] <img width="20"  src="/static/img/kanseki-5.png"/></a></span>
<span class='tline' id='l305' data-llen='6964:6975'>　　　乾索坤成三男</span>
<span class='tline' id='l306' data-llen='6975:6996'>　　　　乾二求坤二成坎　　　　　　坎☵</span>
<span class='tline' id='l307' data-llen='6996:7017'>　乾　☰乾三求坤三成艮　　坤　☷　艮☶</span>
<span class='tline' id='l308' data-llen='7017:7038'>　　　　乾三求坤初成震　　　　　　震☳</span>
<span class='tline' id='l309' data-llen='7038:7049'>　　　坤索乾成三女</span>
<span class='tline' id='l310' data-llen='7049:7070'>　　　　坤二求乾二成離　　　　　　離☲</span>
<span class='tline' id='l311' data-llen='7070:7091'>　坤　☷坤三求乾三成兌　　乾　☰　兌☱</span>
<span class='tline' id='l312' data-llen='7091:7112'>　　　　坤初求乾初成巽　　　　　　巽☴</span>
<span class='tline' id='l313' data-llen='7112:7139'><a onclick="displayPageImage('KR1a0029', 'WYG', '008-19b' );" name="008-19b" class="pb">[008-19b] <img width="20"  src="/static/img/kanseki-5.png"/></a></span>
<span class='tline' id='l314' data-llen='7139:7162'>右乾坤六索索者求也以陽求隂以隂求陽凡徃而有</span>
<span class='tline' id='l315' data-llen='7162:7185'>求則為索也坤之初成三爻也純隂而无陽也乾徃求</span>
<span class='tline' id='l316' data-llen='7185:7208'>之而耦初遂變為奇初是一索而變隂為陽也其曰震</span>
<span class='tline' id='l317' data-llen='7208:7231'>一索而得男者猶言震之為卦是求之一求乎坤而遂</span>
<span class='tline' id='l318' data-llen='7231:7254'>以變陽者也自此以外如乾之再索三索而變坤以為</span>
<span class='tline' id='l319' data-llen='7254:7277'>坎艮也坤之三索三變而成其為巽離兌也理亦猶是</span>
<span class='tline' id='l320' data-llen='7277:7286'>也此之謂爻變也</span>
<span class='tline' id='l321' data-llen='7286:7293'>　易原卷八</span>
</p>
<p>
</p>
  </div>
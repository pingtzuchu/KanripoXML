<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0040', 'WYG', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　誠齋易傳卷十四</span><br/>
<span class='tline' id='l10' data-llen='200:220'>　　　　　　　　　　　宋　楊萬里　撰</span><br/>
<span class='tline' id='l11' data-llen='220:230'>䷲<span class='krp-note'>震下/震上</span></span><br/>
<span class='tline' id='l12' data-llen='230:253'>震亨震來虩虩笑言啞啞震驚百里不喪匕鬯彖曰震</span><br/>
<span class='tline' id='l13' data-llen='253:276'>亨震來虩虩恐致福也笑言啞啞後有則也震驚百里</span><br/>
<span class='tline' id='l14' data-llen='276:297'>驚逺而懼邇也出可以守宗廟社稷以為祭主也</span><br/>
<span class='tline' id='l15' data-llen='297:320'>　震所以亨者何也動而懼則亨也懼非惶擾失守之</span><br/>
<span class='tline' id='l16' data-llen='320:346'><a onclick="displayPageImage('KR1a0040', 'WYG', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='346:369'>　謂也懼而敬也惟懼故敬惟敬故无懼无懼者非不</span><br/>
<span class='tline' id='l18' data-llen='369:392'>　懼也懼始乎来終乎散也當天下之大事震動而来</span><br/>
<span class='tline' id='l19' data-llen='392:415'>　也吾虩虩然必為之恐懼而顧慮焉必求其所以應</span><br/>
<span class='tline' id='l20' data-llen='415:438'>　之使大事為无事焉斯可以轉禍為福移懼為喜而</span><br/>
<span class='tline' id='l21' data-llen='438:461'>　笑言啞啞矣故震雷能驚百里而不能失匕鬯於主</span><br/>
<span class='tline' id='l22' data-llen='461:484'>　祭之才羑里能難文王而不能傷文明於柔順之聖</span><br/>
<span class='tline' id='l23' data-llen='484:507'>　盖執匕鬯以祭者一敬之外无餘念一鬯之外无餘</span><br/>
<span class='tline' id='l24' data-llen='507:530'>　知當是之時白刃前臨猛虎後迫皆莫之覺故震雷</span><br/>
<span class='tline' id='l25' data-llen='530:556'><a onclick="displayPageImage('KR1a0040', 'WYG', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='556:579'>　驚百里亦莫之聞敬有所甚懼有所忘也能如是天</span><br/>
<span class='tline' id='l27' data-llen='579:602'>　下可懼之大事孰能驚之者其出而主宗廟社稷優</span><br/>
<span class='tline' id='l28' data-llen='602:625'>　為之矣髙祖當項籍光武遇尋邑是已震為長子故</span><br/>
<span class='tline' id='l29' data-llen='625:648'>　言主祭又震為雷為動曰出者猶曰明天子出矣説</span><br/>
<span class='tline' id='l30' data-llen='648:671'>　卦曰帝出乎震劉備聞迅雷失匕箸託也舜之烈風</span><br/>
<span class='tline' id='l31' data-llen='671:694'>　雷雨弗迷震之祭主不喪匕鬯敬也出字上脱不喪</span><br/>
<span class='tline' id='l32' data-llen='694:701'>　匕鬯四字</span><br/>
<span class='tline' id='l33' data-llen='701:715'>象曰洊雷震君子以恐懼脩省</span><br/>
<span class='tline' id='l34' data-llen='715:741'><a onclick="displayPageImage('KR1a0040', 'WYG', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='741:764'>　震者雷也一雷已威矣況洊而重乎天之雷以驚夫</span><br/>
<span class='tline' id='l36' data-llen='764:787'>　不敬者也不敬者猶驚而況敬君乎君子敬者也一</span><br/>
<span class='tline' id='l37' data-llen='787:810'>　雷已驚矣而況洊雷乎然君子非徒驚也有功用焉</span><br/>
<span class='tline' id='l38' data-llen='810:833'>　聞雷而恐懼驚也驚而已矣過則舍之徒驚也君子</span><br/>
<span class='tline' id='l39' data-llen='833:856'>　則不然恐懼以先之脩省以繼之脩省者恐懼之功</span><br/>
<span class='tline' id='l40' data-llen='856:875'>　用也脩其身省其過則恐无恐懼无懼矣</span><br/>
<span class='tline' id='l41' data-llen='875:898'>初九震來虩虩後笑言啞啞吉象曰震來虩虩恐致福</span><br/>
<span class='tline' id='l42' data-llen='898:909'>也笑言啞啞後有則也</span><br/>
<span class='tline' id='l43' data-llen='909:935'><a onclick="displayPageImage('KR1a0040', 'WYG', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='935:958'>　彖辭已言之矣爻彖二辭同或者其一重出後有則</span><br/>
<span class='tline' id='l45' data-llen='958:968'>　者喜而不失節也</span><br/>
<span class='tline' id='l46' data-llen='968:991'>六二震來厲億喪貝躋于九陵勿逐七日得象曰震來</span><br/>
<span class='tline' id='l47' data-llen='991:997'>厲乗剛也</span><br/>
<span class='tline' id='l48' data-llen='997:1020'>　時有險易則勢有詘伸故天下无常險亦无常詘險</span><br/>
<span class='tline' id='l49' data-llen='1020:1043'>　過則易詘甚則伸以六二之柔乗初九之剛險也以</span><br/>
<span class='tline' id='l50' data-llen='1043:1066'>　六二之靜應初九之動詘也方震之始初遇九之猛</span><br/>
<span class='tline' id='l51' data-llen='1066:1089'>　厲勃然而動駭然而来何可當也六二才與位俱柔</span><br/>
<span class='tline' id='l52' data-llen='1089:1115'><a onclick="displayPageImage('KR1a0040', 'WYG', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1115:1138'>　若不勝其憤起而逐之奚而不喪惟能以柔避剛以</span><br/>
<span class='tline' id='l54' data-llen='1138:1161'>　靜馴動逺避而勿逐俟之久而剛自衰則吾无喪而</span><br/>
<span class='tline' id='l55' data-llen='1161:1184'>　有得矣險者易詘者伸非有得乎髙祖避項而入漢</span><br/>
<span class='tline' id='l56' data-llen='1184:1207'>　中光武避更始而出河北得震六二之義矣厲猛也</span><br/>
<span class='tline' id='l57' data-llen='1207:1230'>　躋于九陵避之逺也億度也貝其所有之資也度其</span><br/>
<span class='tline' id='l58' data-llen='1230:1245'>　逐之則喪其所有也七日久也</span><br/>
<span class='tline' id='l59' data-llen='1245:1265'>六三震蘇蘇震行无眚象曰震蘇蘇位不當也</span><br/>
<span class='tline' id='l60' data-llen='1265:1288'>　不患无位有位患也非患位也才儉於位之患也六</span><br/>
<span class='tline' id='l61' data-llen='1288:1314'><a onclick="displayPageImage('KR1a0040', 'WYG', '014-4a' );" name="014-4a" class="pb">[014-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1314:1337'>　三以柔懦之才逢震擾之世居下卦之上非位之不</span><br/>
<span class='tline' id='l63' data-llen='1337:1360'>　當乎君子所以為六三懼也蘇蘇懼之至也然則奈</span><br/>
<span class='tline' id='l64' data-llen='1360:1383'>　何曰行而去之可也辭難避事臣子之義乎曰是臣</span><br/>
<span class='tline' id='l65' data-llen='1383:1406'>　子之義也不才云才隕身細也隕國細乎吾才不稱</span><br/>
<span class='tline' id='l66' data-llen='1406:1429'>　吾位吾去之天下獨无才稱其位者乎鮑叔遜夷吾</span><br/>
<span class='tline' id='l67' data-llen='1429:1452'>　子皮遜子産去无才得有才豈惟无災眚乎國之福</span><br/>
<span class='tline' id='l68' data-llen='1452:1475'>　身之福也薳子馮不為令尹蔡謨不拜司徒可以无</span><br/>
<span class='tline' id='l69' data-llen='1475:1486'>　青矣抑可以為次矣</span><br/>
<span class='tline' id='l70' data-llen='1486:1512'><a onclick="displayPageImage('KR1a0040', 'WYG', '014-4b' );" name="014-4b" class="pb">[014-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1512:1527'>九四震遂泥象曰震遂泥未光也</span><br/>
<span class='tline' id='l72' data-llen='1527:1550'>　九四以一陽之孤陷四隂之内處至隂之位百鍊化</span><br/>
<span class='tline' id='l73' data-llen='1550:1573'>　為繞指一齊咻於衆楚矣以此居震擾之世安能致</span><br/>
<span class='tline' id='l74' data-llen='1573:1596'>　逺而不泥光大而有濟乎劉向恭顯雜處漢朝珣瑜</span><br/>
<span class='tline' id='l75' data-llen='1596:1607'>　伾文並居唐位是已</span><br/>
<span class='tline' id='l76' data-llen='1607:1630'>六五震徃来厲億无喪有事象曰震徃來厲危行也其</span><br/>
<span class='tline' id='l77' data-llen='1630:1639'>事在中大无喪也</span><br/>
<span class='tline' id='l78' data-llen='1639:1662'>　六五震之君也當震動之世為正位之君宜其憤起</span><br/>
<span class='tline' id='l79' data-llen='1662:1688'><a onclick="displayPageImage('KR1a0040', 'WYG', '014-5a' );" name="014-5a" class="pb">[014-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1688:1711'>　奮發撥亂反正以大有為於天下也今戒之曰毋進</span><br/>
<span class='tline' id='l81' data-llen='1711:1734'>　而徃徃則為上六之震極是徃亦危也毋退而來來</span><br/>
<span class='tline' id='l82' data-llen='1734:1757'>　則乗九四之至剛是來亦危也必也深思焉長慮焉</span><br/>
<span class='tline' id='l83' data-llen='1757:1780'>　億之於心度其得中而无喪其所有焉斯足矣然則</span><br/>
<span class='tline' id='l84' data-llen='1780:1803'>　天下紛紛何時定乎曰治人者必自治料敵者必料</span><br/>
<span class='tline' id='l85' data-llen='1803:1826'>　已五固震之君也六則隂柔而无陽剛之才者也當</span><br/>
<span class='tline' id='l86' data-llen='1826:1849'>　動之時无動之才與其動而喪吾之所有不若靜而</span><br/>
<span class='tline' id='l87' data-llen='1849:1868'>　不喪吾之所有其周平王晉元帝之事乎</span><br/>
<span class='tline' id='l88' data-llen='1868:1894'><a onclick="displayPageImage('KR1a0040', 'WYG', '014-5b' );" name="014-5b" class="pb">[014-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1894:1917'>上六震索索視矍矍征凶震不于其躬于其鄰无咎婚</span><br/>
<span class='tline' id='l90' data-llen='1917:1939'>媾有言象曰震索索中未得也雖凶无咎畏鄰戒也</span><br/>
<span class='tline' id='l91' data-llen='1939:1962'>　立弱子于千仞之上而觀人與虎鬭于其下其氣豈</span><br/>
<span class='tline' id='l92' data-llen='1962:1985'>　不索然而盡其視豈不矍然而愕乎震之上六似之</span><br/>
<span class='tline' id='l93' data-llen='1985:2008'>　六以柔怯之資居震懼之極下臨五爻之動其索然</span><br/>
<span class='tline' id='l94' data-llen='2008:2031'>　矍然宜也然聖人一則以驚一則以安曰征凶言徃</span><br/>
<span class='tline' id='l95' data-llen='2031:2054'>　則凶驚之之辭也曰无咎言不徃則无咎安之之辭</span><br/>
<span class='tline' id='l96' data-llen='2054:2077'>　也奚而徃則凶徃則犯九四之剛奚而不徃則无咎</span><br/>
<span class='tline' id='l97' data-llen='2077:2103'><a onclick="displayPageImage('KR1a0040', 'WYG', '014-6a' );" name="014-6a" class="pb">[014-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2103:2126'>　我躬逺於剛而我之鄰六三實當之也然聖人雖安</span><br/>
<span class='tline' id='l99' data-llen='2126:2149'>　之而終再以三警之曰汝雖无咎而鄰之蘇蘇亦不</span><br/>
<span class='tline' id='l100' data-llen='2149:2172'>　可不畏不戒也天下之禍莫大乎于其鄰而于其身</span><br/>
<span class='tline' id='l101' data-llen='2172:2195'>　次焉何也身者必防鄰者必玩也虞受晉寶以滅虢</span><br/>
<span class='tline' id='l102' data-llen='2195:2218'>　不知乃所以自滅楚聽秦賂以伐齊不知乃所以自</span><br/>
<span class='tline' id='l103' data-llen='2218:2241'>　伐玩故也江亡而秦穆懼吳亡而晉國弔其知所謂</span><br/>
<span class='tline' id='l104' data-llen='2241:2264'>　雖无咎而畏鄰戒者與震之六爻一言以蔽之曰君</span><br/>
<span class='tline' id='l105' data-llen='2264:2287'>　子以恐懼修省㛰媾有言亦謂鄰也中未得謂懼而</span><br/>
<span class='tline' id='l106' data-llen='2287:2313'><a onclick="displayPageImage('KR1a0040', 'WYG', '014-6b' );" name="014-6b" class="pb">[014-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2313:2336'>　不自得也三與上應曰鄰説者以五為鄰五君也非</span><br/>
<span class='tline' id='l108' data-llen='2336:2341'>　鄰也</span><br/>
<span class='tline' id='l109' data-llen='2341:2351'>䷳<span class='krp-note'>艮下/艮上</span></span><br/>
<span class='tline' id='l110' data-llen='2351:2369'>艮其背不獲其身行其庭不見其人无咎</span><br/>
<span class='tline' id='l111' data-llen='2369:2392'>　艮山也不動如山止之至也曰艮其背何也易者象</span><br/>
<span class='tline' id='l112' data-llen='2392:2415'>　也象者狀物以明理也故頤如人之頤噬嗑如人之</span><br/>
<span class='tline' id='l113' data-llen='2415:2438'>　噬背如二人相重背而立也二隂虚而衆者耳目手</span><br/>
<span class='tline' id='l114' data-llen='2438:2461'>　足也一陽實而孤者背也艮之貞面内而背外是艮</span><br/>
<span class='tline' id='l115' data-llen='2461:2487'><a onclick="displayPageImage('KR1a0040', 'WYG', '014-7a' );" name="014-7a" class="pb">[014-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2487:2510'>　其背不自復見其身也其悔亦面前人之背而不見</span><br/>
<span class='tline' id='l117' data-llen='2510:2533'>　後人之面是行其庭而不見其人也君子觀貞之象</span><br/>
<span class='tline' id='l118' data-llen='2533:2556'>　於是得忘我之學觀悔之象於是得忘物之學忘我</span><br/>
<span class='tline' id='l119' data-llen='2556:2579'>　則中不出忘物則外不入中不出外不入止之至也</span><br/>
<span class='tline' id='l120' data-llen='2579:2602'>　毋意毋必毋固毋我勿視勿聽勿言勿動艮其背不</span><br/>
<span class='tline' id='l121' data-llen='2602:2625'>　獲其身也堂髙數仞食前方丈侍妾數百得志而弗</span><br/>
<span class='tline' id='l122' data-llen='2625:2648'>　為行其庭不見其人也又何咎貞内故艮其背悔外</span><br/>
<span class='tline' id='l123' data-llen='2648:2666'>　故行其庭也艮其背之上疑脫一艮字</span><br/>
<span class='tline' id='l124' data-llen='2666:2692'><a onclick="displayPageImage('KR1a0040', 'WYG', '014-7b' );" name="014-7b" class="pb">[014-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2692:2715'>彖曰艮止也時止則止時行則行動靜不失其時其道</span><br/>
<span class='tline' id='l126' data-llen='2715:2738'>光明艮其止止其所也上下敵應不相與也是以不獲</span><br/>
<span class='tline' id='l127' data-llen='2738:2752'>其身行其庭不見其人无咎也</span><br/>
<span class='tline' id='l128' data-llen='2752:2775'>　艮止也非止而不行之為止也時止則止止也時行</span><br/>
<span class='tline' id='l129' data-llen='2775:2798'>　則行亦止也非行之為止也時乎當行道乎可行吾</span><br/>
<span class='tline' id='l130' data-llen='2798:2821'>　斯行焉吾雖行然止乎道也時乎當止道乎可止吾</span><br/>
<span class='tline' id='l131' data-llen='2821:2844'>　斯止焉非吾止亦止乎道也行止聽乎已耦而耕踰</span><br/>
<span class='tline' id='l132' data-llen='2844:2867'>　而避君子不以為止行止聽乎道聘列國見齊梁君</span><br/>
<span class='tline' id='l133' data-llen='2867:2893'><a onclick="displayPageImage('KR1a0040', 'WYG', '014-8a' );" name="014-8a" class="pb">[014-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2893:2916'>　子不以為不止何也彼之止非止乎道也此之行亦</span><br/>
<span class='tline' id='l135' data-llen='2916:2939'>　止乎道也如北辰焉杓建无定指而北辰有定居故</span><br/>
<span class='tline' id='l136' data-llen='2939:2962'>　曰動靜不失其時其道光明艮其止止其所也而孔</span><br/>
<span class='tline' id='l137' data-llen='2962:2985'>　子亦曰北辰居其所君子之止其所即北辰之居其</span><br/>
<span class='tline' id='l138' data-llen='2985:3008'>　所也上下敵應不相與者前一人面内而不自見其</span><br/>
<span class='tline' id='l139' data-llen='3008:3031'>　背况見已之面乎後一人見前人之背而不見前人</span><br/>
<span class='tline' id='l140' data-llen='3031:3054'>　之面况見後人之面乎所以釋艮其背不獲其身行</span><br/>
<span class='tline' id='l141' data-llen='3054:3067'>　其庭不見其人之卦辭也</span><br/>
<span class='tline' id='l142' data-llen='3067:3093'><a onclick="displayPageImage('KR1a0040', 'WYG', '014-8b' );" name="014-8b" class="pb">[014-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3093:3108'>象曰兼山艮君子以思不出其位</span><br/>
<span class='tline' id='l144' data-llen='3108:3131'>　艮山也山不動之物也一山已不動況二山相重乎</span><br/>
<span class='tline' id='l145' data-llen='3131:3154'>　山兼重而二焉止而不動之至也君子體之以思不</span><br/>
<span class='tline' id='l146' data-llen='3154:3177'>　出其位可得而動乎緼袍緼袍立狐貉狐貉立止其</span><br/>
<span class='tline' id='l147' data-llen='3177:3200'>　位也典禮以禮聞典樂以樂聞亦止其位也前二者</span><br/>
<span class='tline' id='l148' data-llen='3200:3223'>　出位而思不惟不得狐貉併緼袍而喪之矣後二者</span><br/>
<span class='tline' id='l149' data-llen='3223:3246'>　出位而思不惟不得音樂併禮文而喪之矣大哉止</span><br/>
<span class='tline' id='l150' data-llen='3246:3269'>　乎有止而絶之者有止而居之者有止而約之者艮</span><br/>
<span class='tline' id='l151' data-llen='3269:3295'><a onclick="displayPageImage('KR1a0040', 'WYG', '014-9a' );" name="014-9a" class="pb">[014-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3295:3318'>　其背所以絶人欲而全天理此止而絶之也時止時</span><br/>
<span class='tline' id='l153' data-llen='3318:3341'>　行必止乎道此止而居之也思不出其位而各止其</span><br/>
<span class='tline' id='l154' data-llen='3341:3362'>　分此止而約之也大哉止乎夫止一端而已乎</span><br/>
<span class='tline' id='l155' data-llen='3362:3383'>初六艮其趾无咎利永貞象曰艮其趾未失正也</span><br/>
<span class='tline' id='l156' data-llen='3383:3405'>　止不善必在初止之於初猶不能止之於末而況</span><br/>
<span class='tline' id='l157' data-llen='3405:3428'>　肆之於初者乎顔子之不逺復止一已之不善於初</span><br/>
<span class='tline' id='l158' data-llen='3428:3451'>　者也漢文即位之初喜嗇夫之辯捷而張釋之極言</span><br/>
<span class='tline' id='l159' data-llen='3451:3474'>　其害止其君之不善於初者也顔為幾乎聖而文為</span><br/>
<span class='tline' id='l160' data-llen='3474:3500'><a onclick="displayPageImage('KR1a0040', 'WYG', '014-9b' );" name="014-9b" class="pb">[014-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3500:3523'>　七制之主止於初之效也艮止也初六止之初也居</span><br/>
<span class='tline' id='l162' data-llen='3523:3546'>　腓之下偶而散趾之象也以六之柔而靜此趾之止</span><br/>
<span class='tline' id='l163' data-llen='3546:3569'>　而不行者也聖人猶有憂焉曰汝能止其初猶宜止</span><br/>
<span class='tline' id='l164' data-llen='3569:3592'>　其終曰利永貞者止其終之謂也然六止而初動故</span><br/>
<span class='tline' id='l165' data-llen='3592:3600'>　但言未失正</span><br/>
<span class='tline' id='l166' data-llen='3600:3623'>六二艮其腓不拯其隨其心不快象曰不拯其隨未退</span><br/>
<span class='tline' id='l167' data-llen='3623:3627'>聽也</span><br/>
<span class='tline' id='l168' data-llen='3627:3650'>　六二一卦之大臣也大臣者以道事君不可則止今</span><br/>
<span class='tline' id='l169' data-llen='3650:3677'><a onclick="displayPageImage('KR1a0040', 'WYG', '014-10a' );" name="014-10a" class="pb">[014-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3677:3700'>　則不然居大臣之位逢其上之剛必有順柔之忠而</span><br/>
<span class='tline' id='l171' data-llen='3700:3723'>　後可譬之一身以已下九三則猶腓也九三在上則</span><br/>
<span class='tline' id='l172' data-llen='3723:3746'>　猶背也九三陽也六二隂也陽倡則隂必和背動則</span><br/>
<span class='tline' id='l173' data-llen='3746:3771'>　腓必随以六二之柔而欲止九三之剛以六二之腓而欲</span><br/>
<span class='tline' id='l174' data-llen='3771:3796'>　止九三之背其能與否已昭昭矣然必觀其心而後君子</span><br/>
<span class='tline' id='l175' data-llen='3796:3821'>　小人可判也古之人於其上之不善有拯而不隨者有先</span><br/>
<span class='tline' id='l176' data-llen='3821:3845'>　隨而後拯者有先拯而後隨者有不拯而隨者有不拯</span><br/>
<span class='tline' id='l177' data-llen='3845:3868'>　而隨其心不然者龍逢比干拯而不隨也楚靈王之</span><br/>
<span class='tline' id='l178' data-llen='3868:3895'><a onclick="displayPageImage('KR1a0040', 'WYG', '014-10b' );" name="014-10b" class="pb">[014-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3895:3918'>　問子革先隨而後拯也伍被之答淮南先拯而後隨</span><br/>
<span class='tline' id='l180' data-llen='3918:3941'>　也蜚廉惡来不拯而隨也君曰好色亦曰太王好色</span><br/>
<span class='tline' id='l181' data-llen='3941:3964'>　君曰好貨亦曰公劉好貨不拯而隨而心不然也六</span><br/>
<span class='tline' id='l182' data-llen='3964:3987'>　二艮其腓非不欲止其背之動也而柔不勝剛下不</span><br/>
<span class='tline' id='l183' data-llen='3987:4010'>　勝上故曰不拯其隨非樂隨也外不得不隨而中不</span><br/>
<span class='tline' id='l184' data-llen='4010:4033'>　得已也故曰其心不快言其不得已而隨也又曰未</span><br/>
<span class='tline' id='l185' data-llen='4033:4056'>　退聽也言其雖不得已而隨亦未肯退聽其上之輕</span><br/>
<span class='tline' id='l186' data-llen='4056:4079'>　動也九三非君也而居六二之上也六二不得不隨</span><br/>
<span class='tline' id='l187' data-llen='4079:4106'><a onclick="displayPageImage('KR1a0040', 'WYG', '014-11a' );" name="014-11a" class="pb">[014-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4106:4129'>　也君子於艮之六二察其跡而哀其心六二居背之</span><br/>
<span class='tline' id='l189' data-llen='4129:4152'>　下偶而立腓之象腓脛肉也六二中正故不快故未</span><br/>
<span class='tline' id='l190' data-llen='4152:4157'>　退聽</span><br/>
<span class='tline' id='l191' data-llen='4157:4179'>九三艮其限列其夤厲薰心象曰艮其限危薰心也</span><br/>
<span class='tline' id='l192' data-llen='4179:4202'>　君子之學至於止其所而如山之不動可以免矣故</span><br/>
<span class='tline' id='l193' data-llen='4202:4225'>　初與四皆无咎五悔亡上吉二惟小不快而已今九</span><br/>
<span class='tline' id='l194' data-llen='4225:4248'>　三曰厲曰危曰薰心何也盖三居物我之交内外之</span><br/>
<span class='tline' id='l195' data-llen='4248:4271'>　際而九三以陽處陽剛而進躁而動者也人有夜行</span><br/>
<span class='tline' id='l196' data-llen='4271:4298'><a onclick="displayPageImage('KR1a0040', 'WYG', '014-11b' );" name="014-11b" class="pb">[014-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4298:4321'>　而遇子都者已先焉子都後焉不惟子都不已見已</span><br/>
<span class='tline' id='l198' data-llen='4321:4344'>　亦不子都見也旦而一揖焉則喜子都之美矣喜生</span><br/>
<span class='tline' id='l199' data-llen='4344:4367'>　於見見生於不相背也九三下卦之背所以背六四</span><br/>
<span class='tline' id='l200' data-llen='4367:4390'>　而面内者也惟剛而進躁而動則有時回面而外向</span><br/>
<span class='tline' id='l201' data-llen='4390:4413'>　矣此内慾之所由出而外邪之所從入也故聖人戒</span><br/>
<span class='tline' id='l202' data-llen='4413:4436'>　之曰爾幸能艮其背矣今而列其夤之脊自危其心</span><br/>
<span class='tline' id='l203' data-llen='4436:4459'>　使之有定列而不亂行也爾幸能行其庭不見其人</span><br/>
<span class='tline' id='l204' data-llen='4459:4482'>　矣今宜艮其閾之限自危其心使之不踰閑而不出</span><br/>
<span class='tline' id='l205' data-llen='4482:4509'><a onclick="displayPageImage('KR1a0040', 'WYG', '014-12a' );" name="014-12a" class="pb">[014-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4509:4532'>　户庭也昔也行其庭今也不踰閾則併與庭而不行</span><br/>
<span class='tline' id='l207' data-llen='4532:4555'>　昔也艮其背今也列其夤則併與背而不動何九三</span><br/>
<span class='tline' id='l208' data-llen='4555:4578'>　之能然也亦九三剛而進之力也惟其剛故反躁而</span><br/>
<span class='tline' id='l209' data-llen='4578:4601'>　靜如百鍊之金而不可革惟其進故反動而止如介</span><br/>
<span class='tline' id='l210' data-llen='4601:4624'>　然之石而不可轉九三之剛者質之美也九三之艮</span><br/>
<span class='tline' id='l211' data-llen='4624:4647'>　其限列其夤厲薰心者學之功也然則學顧可少哉</span><br/>
<span class='tline' id='l212' data-llen='4647:4670'>　故益不以舜之聖而忘逸樂之戒周公不以成之賢</span><br/>
<span class='tline' id='l213' data-llen='4670:4693'>　而廢遊田之規大哉學乎夤亦背也厲亦危也危薰</span><br/>
<span class='tline' id='l214' data-llen='4693:4720'><a onclick="displayPageImage('KR1a0040', 'WYG', '014-12b' );" name="014-12b" class="pb">[014-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4720:4743'>　心者操心至危若有薰蒸其心者九三竒而横有門</span><br/>
<span class='tline' id='l216' data-llen='4743:4753'>　限之象艮為門闕</span><br/>
<span class='tline' id='l217' data-llen='4753:4771'>六四艮其身无咎象曰艮其身止諸躬也</span><br/>
<span class='tline' id='l218' data-llen='4771:4794'>　六四居大臣之任上欲止其君之不善下欲止天下</span><br/>
<span class='tline' id='l219' data-llen='4794:4817'>　之不善惟不止諸人不咎諸人而自止諸躬則得之</span><br/>
<span class='tline' id='l220' data-llen='4817:4840'>　矣楚莊王好獵而樊姬不食禽獸之肉太宗喜武功</span><br/>
<span class='tline' id='l221' data-llen='4840:4863'>　而魏徵不視七德之舞此其事也王吉之賢能疎昌</span><br/>
<span class='tline' id='l222' data-llen='4863:4886'>　邑之獵楊綰之清能減汾陽之樂此其效也四居體</span><br/>
<span class='tline' id='l223' data-llen='4886:4913'><a onclick="displayPageImage('KR1a0040', 'WYG', '014-13a' );" name="014-13a" class="pb">[014-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4913:4922'>　之半身之象也</span><br/>
<span class='tline' id='l225' data-llen='4922:4943'>六五艮其輔言有序悔亡象曰艮其輔以中正也</span><br/>
<span class='tline' id='l226' data-llen='4943:4966'>　六五艮之君也其言如絲之至㣲其出如綍之至大</span><br/>
<span class='tline' id='l227' data-llen='4966:4989'>　成王一言而天返風景公一言而妖星退可不謹哉</span><br/>
<span class='tline' id='l228' data-llen='4989:5012'>　與其言而未善寧止其輔頰而不言止而不止非不</span><br/>
<span class='tline' id='l229' data-llen='5012:5035'>　言也審而後言也審而後言者是惟不言言必有序</span><br/>
<span class='tline' id='l230' data-llen='5035:5058'>　矣何悔之有故髙宗三年不言一言而四海咸仰威</span><br/>
<span class='tline' id='l231' data-llen='5058:5081'>　王三年不鳴一鳴而齊國震驚艮之六五所以能艮</span><br/>
<span class='tline' id='l232' data-llen='5081:5108'><a onclick="displayPageImage('KR1a0040', 'WYG', '014-13b' );" name="014-13b" class="pb">[014-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5108:5131'>　其輔者以其德之中正而已所謂有德者必有言也</span><br/>
<span class='tline' id='l234' data-llen='5131:5151'>　五居上而偶有口胠而不合之象故為輔頰</span><br/>
<span class='tline' id='l235' data-llen='5151:5168'>上九敦艮吉象曰敦艮之吉以厚終也</span><br/>
<span class='tline' id='l236' data-llen='5168:5191'>　上九以德之剛居止之終其髙風勁節剛健篤實如</span><br/>
<span class='tline' id='l237' data-llen='5191:5214'>　泰山喬嶽之巔其止豈可摇其厚豈可移哉此伊尹</span><br/>
<span class='tline' id='l238' data-llen='5214:5237'>　將告歸仲尼不踰矩之事乎敦厚也上九亦背之象</span><br/>
<span class='tline' id='l239' data-llen='5237:5242'>　故厚</span><br/>
<span class='tline' id='l240' data-llen='5242:5252'>䷴<span class='krp-note'>艮下/巽上</span></span><br/>
<span class='tline' id='l241' data-llen='5252:5279'><a onclick="displayPageImage('KR1a0040', 'WYG', '014-14a' );" name="014-14a" class="pb">[014-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5279:5302'>漸女歸吉利貞彖曰漸之進也女歸吉也進得位徃有</span><br/>
<span class='tline' id='l243' data-llen='5302:5325'>功也進以正可以正邦也其位剛得中也止而巽動不</span><br/>
<span class='tline' id='l244' data-llen='5325:5329'>窮也</span><br/>
<span class='tline' id='l245' data-llen='5329:5352'>　臣從君如女從夫女之從夫聘則漸奔則速漸則正</span><br/>
<span class='tline' id='l246' data-llen='5352:5375'>　速則邪正則妻邪則妾臣之從君可速而不漸邪而</span><br/>
<span class='tline' id='l247' data-llen='5375:5398'>　不正哉漸而進則獲乎上而有功正而進則正其身</span><br/>
<span class='tline' id='l248' data-llen='5398:5421'>　以及國漸而進者誰也初六六二九三六四上九也</span><br/>
<span class='tline' id='l249' data-llen='5421:5444'>　獲乎上者孰為上也九五也九五以剛中之盛德居</span><br/>
<span class='tline' id='l250' data-llen='5444:5471'><a onclick="displayPageImage('KR1a0040', 'WYG', '014-14b' );" name="014-14b" class="pb">[014-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5471:5494'>　天下之大位故曰其位指而言之也諸爻得乎有位</span><br/>
<span class='tline' id='l252' data-llen='5494:5517'>　之大君故曰得位以此得彼也艮止巽順止則靜順</span><br/>
<span class='tline' id='l253' data-llen='5517:5540'>　則謙旣靜且謙其進豈不正而漸哉有不動動斯達</span><br/>
<span class='tline' id='l254' data-llen='5540:5556'>　何窮之有長女歸少男故曰女歸</span><br/>
<span class='tline' id='l255' data-llen='5556:5573'>象曰山上有木漸君子以居賢德善俗</span><br/>
<span class='tline' id='l256' data-llen='5573:5596'>　木在山木因山而髙也山有木木非人所植而固有</span><br/>
<span class='tline' id='l257' data-llen='5596:5619'>　也非人所植則聽於天而无所用其力因山而髙則</span><br/>
<span class='tline' id='l258' data-llen='5619:5642'>　浸以長而不驟至於髙所以為漸也君子體之以此</span><br/>
<span class='tline' id='l259' data-llen='5642:5669'><a onclick="displayPageImage('KR1a0040', 'WYG', '014-15a' );" name="014-15a" class="pb">[014-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5669:5692'>　處已則不自賢其德而居於賢德者之間故賢德者</span><br/>
<span class='tline' id='l261' data-llen='5692:5715'>　推而髙焉以此處人則不速責其善而俟其人之自</span><br/>
<span class='tline' id='l262' data-llen='5715:5738'>　善故風俗化而善焉又豈獨進得位進以正一端而</span><br/>
<span class='tline' id='l263' data-llen='5738:5761'>　已哉或以女或以木或以鴻其象亦非一端而已巽</span><br/>
<span class='tline' id='l264' data-llen='5761:5773'>　為長女又為髙鴻象也</span><br/>
<span class='tline' id='l265' data-llen='5773:5796'>初六鴻漸于干小子厲有言无咎象曰小子之厲義无</span><br/>
<span class='tline' id='l266' data-llen='5796:5800'>咎也</span><br/>
<span class='tline' id='l267' data-llen='5800:5823'>　鴻雲飛水宿之物也當其水宿而進於飛必有漸也</span><br/>
<span class='tline' id='l268' data-llen='5823:5850'><a onclick="displayPageImage('KR1a0040', 'WYG', '014-15b' );" name="014-15b" class="pb">[014-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5850:5873'>　故始進則漸升於水涯之江干如初六之君子在下</span><br/>
<span class='tline' id='l270' data-llen='5873:5896'>　而始進亦或自抱關擊柝而升或自乗田委吏而升</span><br/>
<span class='tline' id='l271' data-llen='5896:5919'>　也匹夫孺子如燕雀焉安知鴻之志哉或欲厲而危</span><br/>
<span class='tline' id='l272' data-llen='5919:5942'>　之或有言以毁之安知君子之不卑小官少安无躁</span><br/>
<span class='tline' id='l273' data-llen='5942:5965'>　之節哉為君子者付之莞爾勿深咎焉可也非不咎</span><br/>
<span class='tline' id='l274' data-llen='5965:5988'>　也其義不足咎也如足咎則孔子愠武叔孟子怨臧</span><br/>
<span class='tline' id='l275' data-llen='5988:6011'>　倉矣艮初山之麓故為干又偶立有江干兩岸之象</span><br/>
<span class='tline' id='l276' data-llen='6011:6034'>六二鴻漸于磐飲食衎衎吉象曰飲食衎衎不素飽也</span><br/>
<span class='tline' id='l277' data-llen='6034:6061'><a onclick="displayPageImage('KR1a0040', 'WYG', '014-16a' );" name="014-16a" class="pb">[014-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6061:6084'>　鴻自干而漸進于磐石之上則髙而安矣此六二漸</span><br/>
<span class='tline' id='l279' data-llen='6084:6107'>　進而居大臣之位之象也然居大臣之位食吾君之</span><br/>
<span class='tline' id='l280' data-llen='6107:6130'>　禄豈曰素餐乎亦欲置國家於磐石之安納君民於</span><br/>
<span class='tline' id='l281' data-llen='6130:6153'>　衎衎之樂而已故傅説之志在中興商髙而非后則</span><br/>
<span class='tline' id='l282' data-llen='6153:6176'>　不食其禄孟子之志在平治天下而食方丈則得志</span><br/>
<span class='tline' id='l283' data-llen='6176:6193'>　不為艮二山之石故為磐艮為小石</span><br/>
<span class='tline' id='l284' data-llen='6193:6216'>九三鴻漸于陸夫征不復婦孕不育凶利禦宼象曰夫</span><br/>
<span class='tline' id='l285' data-llen='6216:6239'>征不復離羣醜也婦孕不育失其道也利用禦宼順相</span><br/>
<span class='tline' id='l286' data-llen='6239:6266'><a onclick="displayPageImage('KR1a0040', 'WYG', '014-16b' );" name="014-16b" class="pb">[014-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6266:6270'>保也</span><br/>
<span class='tline' id='l288' data-llen='6270:6293'>　止極者進必銳伏久者飛必髙九三居於艮之終止</span><br/>
<span class='tline' id='l289' data-llen='6293:6316'>　之極也壓於巽之下伏之久也以陽居陽進必鋭飛</span><br/>
<span class='tline' id='l290' data-llen='6316:6339'>　必髙也是故自干自磐一飛而登于髙平之陸知進</span><br/>
<span class='tline' id='l291' data-llen='6339:6362'>　而已耳好髙而已耳知進而已故其類雖衆豈復回</span><br/>
<span class='tline' id='l292' data-llen='6362:6385'>　而顧好髙而已故非類在上亦必合而從初六六四</span><br/>
<span class='tline' id='l293' data-llen='6385:6408'>　九三之羣類也九三知進則徃而不反決焉棄其羣</span><br/>
<span class='tline' id='l294' data-llen='6408:6431'>　類而離絶之矣六四非九三之耦也九三好髙則比</span><br/>
<span class='tline' id='l295' data-llen='6431:6458'><a onclick="displayPageImage('KR1a0040', 'WYG', '014-17a' );" name="014-17a" class="pb">[014-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6458:6481'>　而相悦靦焉孕而不育亦不知媿恥矣聖人戒之曰</span><br/>
<span class='tline' id='l297' data-llen='6481:6504'>　汝胡不正汝心明汝目而察之乎初六六二汝之類</span><br/>
<span class='tline' id='l298' data-llen='6504:6527'>　也六四汝之冦也汝盍亦和順於汝之類而相與扞</span><br/>
<span class='tline' id='l299' data-llen='6527:6550'>　禦於汝之冦乎如是則汝與初六六二可以相保而</span><br/>
<span class='tline' id='l300' data-llen='6550:6573'>　免為六四之所凶災矣豈惟无凶又且利焉故曰利</span><br/>
<span class='tline' id='l301' data-llen='6573:6596'>　禦冦故酈寄舍禄産而從平勃利禦冦也蕭至忠舍</span><br/>
<span class='tline' id='l302' data-llen='6596:6619'>　明皇而從太平公主婦孕不育凶也醜類也夫九三</span><br/>
<span class='tline' id='l303' data-llen='6619:6635'>　也婦六四也艮三山之平故為陸</span><br/>
<span class='tline' id='l304' data-llen='6635:6662'><a onclick="displayPageImage('KR1a0040', 'WYG', '014-17b' );" name="014-17b" class="pb">[014-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6662:6685'>六四鴻漸于木或得其桷无咎象曰或得其桷順以巽</span><br/>
<span class='tline' id='l306' data-llen='6685:6688'>也</span><br/>
<span class='tline' id='l307' data-llen='6688:6711'>　六四漸進而登于木則又在陸之上矣以九三之剛</span><br/>
<span class='tline' id='l308' data-llen='6711:6734'>　而漸于陸今六四乃超九三而出其上此危道也惟</span><br/>
<span class='tline' id='l309' data-llen='6734:6757'>　降而棲于可椽可桷之卑枝則庶幾无咎與漸于木</span><br/>
<span class='tline' id='l310' data-llen='6757:6780'>　者飛而至也得其桷者順以巽也君子之漸進于髙</span><br/>
<span class='tline' id='l311' data-llen='6780:6803'>　位不幸而在剛暴小人之上非順而巽巽而降未有</span><br/>
<span class='tline' id='l312' data-llen='6803:6826'>　能免者故子文下子玉而安陽處父上趙盾而見殺</span><br/>
<span class='tline' id='l313' data-llen='6826:6853'><a onclick="displayPageImage('KR1a0040', 'WYG', '014-18a' );" name="014-18a" class="pb">[014-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6853:6876'>　三禦四隂冦陽也四順三柔巽剛也四出艮之上為</span><br/>
<span class='tline' id='l315' data-llen='6876:6889'>　木為風故乗風而升于木</span><br/>
<span class='tline' id='l316' data-llen='6889:6912'>九五鴻漸于陵婦三嵗不孕終莫之勝吉象曰終莫之</span><br/>
<span class='tline' id='l317' data-llen='6912:6920'>勝吉得所願也</span><br/>
<span class='tline' id='l318' data-llen='6920:6943'>　九五以剛明中正之君居崇髙富貴之位此鴻之進</span><br/>
<span class='tline' id='l319' data-llen='6943:6966'>　于丘陵最髙之地之象也下有六二柔順中正之大</span><br/>
<span class='tline' id='l320' data-llen='6966:6989'>　臣九五與之合志一德以大有為於天下此如鴻之</span><br/>
<span class='tline' id='l321' data-llen='6989:7012'>　遇順風横四海也何難之有然猶三嵗而不合不合</span><br/>
<span class='tline' id='l322' data-llen='7012:7039'><a onclick="displayPageImage('KR1a0040', 'WYG', '014-18b' );" name="014-18b" class="pb">[014-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7039:7062'>　而无成者何也五欲親二而九三在旁以間之如蒯</span><br/>
<span class='tline' id='l324' data-llen='7062:7085'>　通之説韓信二欲親五而六四近上以間之如管蔡</span><br/>
<span class='tline' id='l325' data-llen='7085:7108'>　之毁周公此其所以婦三嵗不孕也惟君臣皆有中</span><br/>
<span class='tline' id='l326' data-llen='7108:7131'>　正之德故九三間臣之計不行於六二六四間君之</span><br/>
<span class='tline' id='l327' data-llen='7131:7154'>　計不行於九五終不為其間之所勝而底於吉也彼</span><br/>
<span class='tline' id='l328' data-llen='7154:7177'>　不能勝此則此之志願得矣君之志願得則豈惟位</span><br/>
<span class='tline' id='l329' data-llen='7177:7200'>　之髙如丘陵哉功業之髙亦如丘陵矣雖然豈一日</span><br/>
<span class='tline' id='l330' data-llen='7200:7223'>　之致哉亦三嵗之漸而至也漸于陵非進於位之漸</span><br/>
<span class='tline' id='l331' data-llen='7223:7250'><a onclick="displayPageImage('KR1a0040', 'WYG', '014-19a' );" name="014-19a" class="pb">[014-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7250:7273'>　也進於功業之漸也故文皇之治不見於貞觀之初</span><br/>
<span class='tline' id='l333' data-llen='7273:7296'>　而見於三年之後開元元和亦然君臣遇合之艱也</span><br/>
<span class='tline' id='l334' data-llen='7296:7319'>　成就之不易也如此而或者欲一言而悟朞年而化</span><br/>
<span class='tline' id='l335' data-llen='7319:7342'>　或者不妄則易妄矣婦謂六二不孕謂功无成五出</span><br/>
<span class='tline' id='l336' data-llen='7342:7365'>　山木之上故為陵鴻漸而至於陵乗巽之風故也又</span><br/>
<span class='tline' id='l337' data-llen='7365:7371'>　巽為髙</span><br/>
<span class='tline' id='l338' data-llen='7371:7394'>上九鴻漸于陸其羽可用為儀吉象曰其羽可用為儀</span><br/>
<span class='tline' id='l339' data-llen='7394:7401'>吉不可亂也</span><br/>
<span class='tline' id='l340' data-llen='7401:7428'><a onclick="displayPageImage('KR1a0040', 'WYG', '014-19b' );" name="014-19b" class="pb">[014-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7428:7451'>　九三漸于陸上九復漸于陸何也漸之進至于九五</span><br/>
<span class='tline' id='l342' data-llen='7451:7474'>　之漸于陵髙之極也不可踰矣踰則僭故九三下卦</span><br/>
<span class='tline' id='l343' data-llen='7474:7497'>　之極上九上卦之極其進也皆至于髙平之陸而止</span><br/>
<span class='tline' id='l344' data-llen='7497:7520'>　矣然九三之漸于陸躁於進也雖平而髙上九之漸</span><br/>
<span class='tline' id='l345' data-llen='7520:7543'>　于陸安於進也雖髙而平何也自干自磐而至於陸</span><br/>
<span class='tline' id='l346' data-llen='7543:7566'>　則其髙為驟自陸自木自陵而復至於陸則其進為</span><br/>
<span class='tline' id='l347' data-llen='7566:7589'>　退上九以剛陽之德秉謙巽之極名居一卦之上實</span><br/>
<span class='tline' id='l348' data-llen='7589:7612'>　出一卦之外其位彌髙其心彌下其進彌徐其退彌</span><br/>
<span class='tline' id='l349' data-llen='7612:7639'><a onclick="displayPageImage('KR1a0040', 'WYG', '014-20a' );" name="014-20a" class="pb">[014-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7639:7662'>　速此其羽翼翔集截然而不可亂豈不足以髙出一</span><br/>
<span class='tline' id='l351' data-llen='7662:7685'>　世而為天下之儀表乎故良平安劉之策不妙於四</span><br/>
<span class='tline' id='l352' data-llen='7685:7708'>　老人冦鄧重漢之功不宏於一客星然則學者欲學</span><br/>
<span class='tline' id='l353' data-llen='7708:7731'>　漸之一卦將學其進乎將學其不進乎巽為進退又</span><br/>
<span class='tline' id='l354' data-llen='7731:7754'>　巽為風至上九風之衰也衝風之衰不能起毛羽故</span><br/>
<span class='tline' id='l355' data-llen='7754:7775'>　鴻復反于陸艮巽皆上實而下散鴻舒翼之象</span><br/>
<span class='tline' id='l356' data-llen='7775:7785'>䷵<span class='krp-note'>兊下/震上</span></span><br/>
<span class='tline' id='l357' data-llen='7785:7808'>歸妹征凶无攸利彖曰歸妹天地之大義也天地不交</span><br/>
<span class='tline' id='l358' data-llen='7808:7835'><a onclick="displayPageImage('KR1a0040', 'WYG', '014-20b' );" name="014-20b" class="pb">[014-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7835:7858'>而萬物不興歸妹人之終始也説以動所歸妹也征凶</span><br/>
<span class='tline' id='l360' data-llen='7858:7871'>位不當也无攸利柔乗剛也</span><br/>
<span class='tline' id='l361' data-llen='7871:7894'>　歸妹者嫁女之家非娶婦之家也何以知其為嫁女</span><br/>
<span class='tline' id='l362' data-llen='7894:7917'>　之家漸曰女歸自彼歸我之辭此娶婦之家也今曰</span><br/>
<span class='tline' id='l363' data-llen='7917:7940'>　歸妹自我歸彼之辭婦人謂嫁曰歸此嫁女之家也</span><br/>
<span class='tline' id='l364' data-llen='7940:7963'>　曷為不曰歸女而曰歸妹女者愛之鍾也妹者孤之</span><br/>
<span class='tline' id='l365' data-llen='7963:7986'>　窮也何以知妹者孤之窮也妹之為言幼小之辭也</span><br/>
<span class='tline' id='l366' data-llen='7986:8009'>　无父而有兄之辭也豈有父在而女稱妹哉妹者敵</span><br/>
<span class='tline' id='l367' data-llen='8009:8036'><a onclick="displayPageImage('KR1a0040', 'WYG', '014-21a' );" name="014-21a" class="pb">[014-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8036:8059'>　兄之辭也无父而歸於人孰歸之也兄歸之也孰為</span><br/>
<span class='tline' id='l369' data-llen='8059:8082'>　之兄震是也故兊者少女震之妹也震者長男兊之</span><br/>
<span class='tline' id='l370' data-llen='8082:8105'>　兄也曷為歸妹征凶无攸利也不待兄以已歸于人</span><br/>
<span class='tline' id='l371' data-llen='8105:8127'>　而自徃焉是淫奔也淫惡之大奔行之醜聘則妻</span><br/>
<span class='tline' id='l372' data-llen='8127:8150'>　奔則妾非凶乎又何利之有舜之從堯四嶽歸之堯</span><br/>
<span class='tline' id='l373' data-llen='8150:8173'>　也孔明從先主徐庶歸之先主也伯姬之歸宋魯成</span><br/>
<span class='tline' id='l374' data-llen='8173:8196'>　公歸之宋也此夫婦君臣之大義也非夫婦君臣之</span><br/>
<span class='tline' id='l375' data-llen='8196:8219'>　大義也天地之大義也天地不交萬物熄男女不交</span><br/>
<span class='tline' id='l376' data-llen='8219:8246'><a onclick="displayPageImage('KR1a0040', 'WYG', '014-21b' );" name="014-21b" class="pb">[014-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8246:8269'>　萬物熄君臣不交萬物熄故曰歸妹人之終始也嫁</span><br/>
<span class='tline' id='l378' data-llen='8269:8292'>　者女之終娶者男之始也説以動者兊説而震動也</span><br/>
<span class='tline' id='l379' data-llen='8292:8315'>　伯兄三夜不息燭不亦動乎少妹之孤身有所依歸</span><br/>
<span class='tline' id='l380' data-llen='8315:8338'>　不亦説乎惟不待兄之命而自征行以徃焉則凶則</span><br/>
<span class='tline' id='l381' data-llen='8338:8361'>　无攸利爾而况位不當柔乗剛乎王輔嗣以為少女</span><br/>
<span class='tline' id='l382' data-llen='8361:8384'>　與長男交是誤以嫁為娶也上下卦言歸妹者四初</span><br/>
<span class='tline' id='l383' data-llen='8384:8407'>　无取女之辭如咸亦无女歸之辭如漸何從而知其</span><br/>
<span class='tline' id='l384' data-llen='8407:8430'>　交又以妹從姊而為媵愈失之矣巽為姊經有兄而</span><br/>
<span class='tline' id='l385' data-llen='8430:8457'><a onclick="displayPageImage('KR1a0040', 'WYG', '014-22a' );" name="014-22a" class="pb">[014-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8457:8480'>　无姊然則震之嫁其妹將焉歸少女歸于少男咸是</span><br/>
<span class='tline' id='l387' data-llen='8480:8503'>　已柔乗剛謂三隂皆乗三陽隂位乎陽之上故位不</span><br/>
<span class='tline' id='l388' data-llen='8503:8507'>　當</span><br/>
<span class='tline' id='l389' data-llen='8507:8524'>象曰澤上有雷歸妹君子以永終知敝</span><br/>
<span class='tline' id='l390' data-llen='8524:8547'>　雷興雨則澤益滋兄舉禮則妹有歸此歸妹之象也</span><br/>
<span class='tline' id='l391' data-llen='8547:8570'>　傳曰昏姻者禍福之始故姜任興周文哀禍魯叔姬</span><br/>
<span class='tline' id='l392' data-llen='8570:8593'>　辱身董祁愬夫夏姬滅國君子於歸妹之始必慮永</span><br/>
<span class='tline' id='l393' data-llen='8593:8616'>　久之所終必知其歸之所敝也豈惟昏姻忠敝必野</span><br/>
<span class='tline' id='l394' data-llen='8616:8643'><a onclick="displayPageImage('KR1a0040', 'WYG', '014-22b' );" name="014-22b" class="pb">[014-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8643:8666'>　文敝必僿一代之敝也革俗必弱從俗必强一國之</span><br/>
<span class='tline' id='l396' data-llen='8666:8689'>　敝也清必隘和必不恭一行之敝也兼愛必无父為</span><br/>
<span class='tline' id='l397' data-llen='8689:8705'>　我必无君一學之敝也豈惟昏姻</span><br/>
<span class='tline' id='l398' data-llen='8705:8728'>初九歸妹以娣跛能履征吉象曰歸妹以娣以恒也跛</span><br/>
<span class='tline' id='l399' data-llen='8728:8736'>能履吉相承也</span><br/>
<span class='tline' id='l400' data-llen='8736:8759'>　初九之跛能履能履則非跛也九二之眇能視能視</span><br/>
<span class='tline' id='l401' data-llen='8759:8782'>　則非眇也非跛言跛非眇言眇眇言昧跛言弱也幼</span><br/>
<span class='tline' id='l402' data-llen='8782:8805'>　孤之妹昧弱不振待兄以振者也初九在下非妹也</span><br/>
<span class='tline' id='l403' data-llen='8805:8832'><a onclick="displayPageImage('KR1a0040', 'WYG', '014-23a' );" name="014-23a" class="pb">[014-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8832:8855'>　妹之娣媵也故驪姬之娣生卓子戴已之娣生惠叔</span><br/>
<span class='tline' id='l405' data-llen='8855:8878'>　皆媵也非匹也然卦辭言歸妹征凶而初九為娣則</span><br/>
<span class='tline' id='l406' data-llen='8878:8901'>　征吉何也征凶者不待兄之命而自徃征吉者待女</span><br/>
<span class='tline' id='l407' data-llen='8901:8924'>　君之命而已徃也凡師能左右之曰以今曰歸妹以</span><br/>
<span class='tline' id='l408' data-llen='8924:8947'>　娣是娣聽女君左右之也初九以妹媵之卑剛貞之</span><br/>
<span class='tline' id='l409' data-llen='8947:8970'>　德而能體昧弱之柔承女君之尊所以吉而相承也</span><br/>
<span class='tline' id='l410' data-llen='8970:8993'>　恒者能安其分之當卑也歸妹以娣其猶泰茅之茹</span><br/>
<span class='tline' id='l411' data-llen='8993:9016'>　乎非娣之賢也故君子不賢管仲子産而賢鮑叔子</span><br/>
<span class='tline' id='l412' data-llen='9016:9043'><a onclick="displayPageImage('KR1a0040', 'WYG', '014-23b' );" name="014-23b" class="pb">[014-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9043:9047'>　皮</span><br/>
<span class='tline' id='l414' data-llen='9047:9070'>九二眇能視利幽人之貞象曰利幽人之貞未變常也</span><br/>
<span class='tline' id='l415' data-llen='9070:9093'>　初九六三九四六五皆言歸妹而九二獨不言何也</span><br/>
<span class='tline' id='l416' data-llen='9093:9116'>　九二之位下卦之尊者也即妹之身也妹之身而言</span><br/>
<span class='tline' id='l417' data-llen='9116:9139'>　利幽人之貞所謂幽人者誰幽人者男女賢德之通</span><br/>
<span class='tline' id='l418' data-llen='9139:9162'>　稱履之九二曰幽人貞吉言君子之幽貞也歸妹之</span><br/>
<span class='tline' id='l419' data-llen='9162:9185'>　九二曰利幽人之吉言少妹之幽貞也九二以孤幼</span><br/>
<span class='tline' id='l420' data-llen='9185:9208'>　昧弱之身而有視逺之聰明以女子无父之訓而有</span><br/>
<span class='tline' id='l421' data-llen='9208:9235'><a onclick="displayPageImage('KR1a0040', 'WYG', '014-24a' );" name="014-24a" class="pb">[014-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9235:9258'>　幽閑中貞之賢德體隂而陽其性質柔而剛其德故</span><br/>
<span class='tline' id='l423' data-llen='9258:9281'>　也幽則至靜而不可動貞則至堅而不可渝皆剛陽</span><br/>
<span class='tline' id='l424' data-llen='9281:9304'>　中正之常德而不變者也故曰未變常也九二其女</span><br/>
<span class='tline' id='l425' data-llen='9304:9320'>　夷齊乎其宋伯姬陳孝婦之儔乎</span><br/>
<span class='tline' id='l426' data-llen='9320:9341'>六三歸妹以須反歸以娣象曰歸妹以須未當也</span><br/>
<span class='tline' id='l427' data-llen='9341:9364'>　九二言幽貞未變之德而不言其所歸此未嫁而待</span><br/>
<span class='tline' id='l428' data-llen='9364:9387'>　禮也故曰歸妹以須須者待也然方九二未嫁以待</span><br/>
<span class='tline' id='l429' data-llen='9387:9410'>　禮而六三欲躐出於九二之上此已挟緑衣上僭之</span><br/>
<span class='tline' id='l430' data-llen='9410:9437'><a onclick="displayPageImage('KR1a0040', 'WYG', '014-24b' );" name="014-24b" class="pb">[014-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9437:9460'>　心矣故聖人從而正其分曰汝曷不反而歸於娣媵</span><br/>
<span class='tline' id='l432' data-llen='9460:9483'>　之列乎又曰未當者深貶其僭之不當也其在外則</span><br/>
<span class='tline' id='l433' data-llen='9483:9497'>　皇父卿士畨為司徒之時乎</span><br/>
<span class='tline' id='l434' data-llen='9497:9520'>九四歸妹愆期遲歸有時象曰愆期之志有待而行也</span><br/>
<span class='tline' id='l435' data-llen='9520:9543'>　九四亦少妹之兄也而歸妹愆期而不嫁有待而後</span><br/>
<span class='tline' id='l436' data-llen='9543:9566'>　行何也待嫡兄之命也夫九二以少妹之孤視聽聰</span><br/>
<span class='tline' id='l437' data-llen='9566:9589'>　明斯已賢矣剛陽得中此又賢也幽貞不變此又賢</span><br/>
<span class='tline' id='l438' data-llen='9589:9612'>　也歸而須禮此又賢也嫁而愆期此又賢也其三聘</span><br/>
<span class='tline' id='l439' data-llen='9612:9639'><a onclick="displayPageImage('KR1a0040', 'WYG', '014-25a' );" name="014-25a" class="pb">[014-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9639:9650'>　之尹三顧之葛也與</span><br/>
<span class='tline' id='l441' data-llen='9650:9673'>六五帝乙歸妹其君之袂不如其娣之袂良月幾望吉</span><br/>
<span class='tline' id='l442' data-llen='9673:9696'>象曰帝乙歸妹不如其娣之袂良也其位在中以貴行</span><br/>
<span class='tline' id='l443' data-llen='9696:9699'>也</span><br/>
<span class='tline' id='l444' data-llen='9699:9722'>　九二之少妹在二則幽貞而不變至三則須禮而不</span><br/>
<span class='tline' id='l445' data-llen='9722:9745'>　輕至四則愆期而未行然則何時而歸於人乎待六</span><br/>
<span class='tline' id='l446' data-llen='9745:9768'>　五之命而後行也六五以帝乙之賢居至尊之位體</span><br/>
<span class='tline' id='l447' data-llen='9768:9791'>　中正謙柔之德而九二之賢女為之妹以是兄歸是</span><br/>
<span class='tline' id='l448' data-llen='9791:9818'><a onclick="displayPageImage('KR1a0040', 'WYG', '014-25b' );" name="014-25b" class="pb">[014-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9818:9841'>　妹豈不光華焜燿于而國而家哉於此而下嫁於諸</span><br/>
<span class='tline' id='l450' data-llen='9841:9864'>　侯又能自謂我雖女君也娣雖吾妾也不以已為過</span><br/>
<span class='tline' id='l451' data-llen='9864:9887'>　之而自以為不如位髙而志益卑身貴而行愈謙此</span><br/>
<span class='tline' id='l452' data-llen='9887:9910'>　帝妹之所以愈賢與推而放諸君道髙帝不如三傑</span><br/>
<span class='tline' id='l453' data-llen='9910:9933'>　文帝不及賈生其庶幾乎彼謂五帝其臣不及其聖</span><br/>
<span class='tline' id='l454' data-llen='9933:9956'>　豈惟五帝之罪人亦歸妹之罪人也月與日望則相</span><br/>
<span class='tline' id='l455' data-llen='9956:9979'>　敵幾望者月遜日也婦遜夫之象也故吉觀帝妹之</span><br/>
<span class='tline' id='l456' data-llen='9979:10002'>　遜其夫知帝乙之訓其妹觀帝乙之訓於妹知帝乙</span><br/>
<span class='tline' id='l457' data-llen='10002:10029'><a onclick="displayPageImage('KR1a0040', 'WYG', '014-26a' );" name="014-26a" class="pb">[014-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10029:10052'>　之孝於親盖吾親有遺愛吾能解其憂吾親有所託</span><br/>
<span class='tline' id='l459' data-llen='10052:10075'>　吾能副其託不曰孝乎故帝妹之遜可能也帝乙之</span><br/>
<span class='tline' id='l460' data-llen='10075:10098'>　訓難能也帝乙之訓可能也帝乙之孝難能也大哉</span><br/>
<span class='tline' id='l461' data-llen='10098:10121'>　帝妹之遜乎大哉帝乙之孝乎至於武王集文王未</span><br/>
<span class='tline' id='l462' data-llen='10121:10144'>　集之統成王終武王未終之功抑又歸妹之大者與</span><br/>
<span class='tline' id='l463' data-llen='10144:10162'>　袂袖也假衣以明其人而不斥其人也</span><br/>
<span class='tline' id='l464' data-llen='10162:10185'>上六女承筐无實士刲羊无血无攸利象曰上六无實</span><br/>
<span class='tline' id='l465' data-llen='10185:10191'>承虚筐也</span><br/>
<span class='tline' id='l466' data-llen='10191:10218'><a onclick="displayPageImage('KR1a0040', 'WYG', '014-26b' );" name="014-26b" class="pb">[014-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10218:10241'>　六隂也故虚虚則无德居上尊也尊則為兄尊而无</span><br/>
<span class='tline' id='l468' data-llen='10241:10264'>　德其少妹不令之兄與故九二之為女奉承之於下</span><br/>
<span class='tline' id='l469' data-llen='10264:10287'>　如奉虚筐而无幣帛以實其筐上六之為士刲羊告</span><br/>
<span class='tline' id='l470' data-llen='10287:10310'>　廟於上如執虚器而无血膋以實其器少妹疇依焉</span><br/>
<span class='tline' id='l471' data-llen='10310:10333'>　儻无六五以主少妹之昏禮前人目不瞑矣一妹不</span><br/>
<span class='tline' id='l472' data-llen='10333:10356'>　足託宗廟社稷乎易者象也上卦☳有虚筐之象兊</span><br/>
<span class='tline' id='l473' data-llen='10356:10373'>　為羊上六而在外朝為許靖為王衍</span><br/>
<span class='tline' id='l474' data-llen='10373:10383'>　誠齋易傳卷十四</span><br/>
</p>
<p><br/>
</p>
  </div>
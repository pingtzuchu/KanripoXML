<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0040', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　誠齋易傳卷三</span>
<span class='tline' id='l10' data-llen='198:219'>　　　　　　　　　　　　宋　楊萬里　撰</span>
<span class='tline' id='l11' data-llen='219:229'>䷆<span class='krp-note'>坎下/坤上</span></span>
<span class='tline' id='l12' data-llen='229:238'>師貞丈人吉无咎</span>
<span class='tline' id='l13' data-llen='238:261'>　師也者授民以器之凶而納民於事之危奚其吉且</span>
<span class='tline' id='l14' data-llen='261:284'>　无咎乎為民禦宼為中國攘狄為天下除殘去兵不</span>
<span class='tline' id='l15' data-llen='284:307'>　可也興師以其道帥師以其人斯吉且无咎矣正者</span>
<span class='tline' id='l16' data-llen='307:333'><a onclick="displayPageImage('KR1a0040', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='333:356'>　興師之道賢者帥師之人丈人賢者之尊稱也年德</span>
<span class='tline' id='l18' data-llen='356:379'>　俱尊之謂如荷蓧漢隂皆曰丈人師之丈人指九二</span>
<span class='tline' id='l19' data-llen='379:402'>　也若黄髮之尚父元老之方叔足以當易之丈人矣</span>
<span class='tline' id='l20' data-llen='402:425'>　廉頗趙充國李靖抑其次也王翦馬援王元謨則年</span>
<span class='tline' id='l21' data-llen='425:449'>　焉而已矣然則用將必年則周瑜謝𤣥可廢與曰何</span>
<span class='tline' id='l22' data-llen='449:472'>　可廢也然必曰丈人何也將者國之司命必曰丈人</span>
<span class='tline' id='l23' data-llen='472:480'>　謹之之至也</span>
<span class='tline' id='l24' data-llen='480:503'>彖曰師衆也貞正也能以衆正可以王矣剛中而應行</span>
<span class='tline' id='l25' data-llen='503:529'><a onclick="displayPageImage('KR1a0040', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='529:548'>險而順以此毒天下而民從之吉又何咎矣</span>
<span class='tline' id='l27' data-llen='548:571'>　彼不正而此正正也非衆正也彼之與皆不正而此</span>
<span class='tline' id='l28' data-llen='571:596'>　之與皆正衆正也八百諸侯三千臣心皆欲伐紂則伐紂</span>
<span class='tline' id='l29' data-llen='596:620'>　非武王諸侯王皆欲擊楚之弑義帝者則擊楚非髙帝</span>
<span class='tline' id='l30' data-llen='620:643'>　武王高帝特因衆心之正而用之以正彼之不正而</span>
<span class='tline' id='l31' data-llen='643:666'>　已曰能以衆正以之言用也以此王天下孰能禦之</span>
<span class='tline' id='l32' data-llen='666:689'>　雖然有九二剛中之將而不逢六五之君則其上無</span>
<span class='tline' id='l33' data-llen='689:712'>　應有軍師行險之役而不因天下之順則其舉无名</span>
<span class='tline' id='l34' data-llen='712:738'><a onclick="displayPageImage('KR1a0040', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='738:761'>　任將有應興師有名雖曰毒天下乃所以拯天下民</span>
<span class='tline' id='l36' data-llen='761:779'>　皆悦而從之吉又何咎坎險也坤順也</span>
<span class='tline' id='l37' data-llen='779:795'>象曰地中有水師君子以容民畜衆</span>
<span class='tline' id='l38' data-llen='795:818'>　君子之容民如地之容水能容受之斯能蓄聚之矣</span>
<span class='tline' id='l39' data-llen='818:841'>　故孟子曰天下莫不與也天下莫不我與則宼狄誰</span>
<span class='tline' id='l40' data-llen='841:846'>　與哉</span>
<span class='tline' id='l41' data-llen='846:867'>初六師出以律否臧凶象曰師出以律失律凶也</span>
<span class='tline' id='l42' data-llen='867:890'>　徒法不可以興師徒善不可以出師出師以律而興</span>
<span class='tline' id='l43' data-llen='890:916'><a onclick="displayPageImage('KR1a0040', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='916:939'>　師不以正徒法也興師以正而出師不以律徒善也</span>
<span class='tline' id='l45' data-llen='939:962'>　正至焉律次焉師出不以律雖臧亦凶况不臧乎楚</span>
<span class='tline' id='l46' data-llen='962:985'>　之亂次晉之争舟齊之轍亂呉之争舍皆失律之師</span>
<span class='tline' id='l47' data-llen='985:1004'>　也初六師之初出也故深戒其出之之初</span>
<span class='tline' id='l48' data-llen='1004:1027'>九二在師中吉无咎王三錫命象曰在師中吉承天寵</span>
<span class='tline' id='l49' data-llen='1027:1038'>也王三錫命懐萬邦也</span>
<span class='tline' id='l50' data-llen='1038:1061'>　九二以陽剛之才專將帥之任不患其不及也患其</span>
<span class='tline' id='l51' data-llen='1061:1084'>　過耳惟中則吉而无咎過勇則輕李陵是也過智則</span>
<span class='tline' id='l52' data-llen='1084:1110'><a onclick="displayPageImage('KR1a0040', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1110:1133'>　姦侯君集是也過威則離張飛是也過强則驕李光</span>
<span class='tline' id='l54' data-llen='1133:1156'>　弼是也過專則僭王敦蘇峻是也惟中則勇而怯智</span>
<span class='tline' id='l55' data-llen='1156:1179'>　而愚威而惠强而謙專而順皇甫嵩郭子儀是也承</span>
<span class='tline' id='l56' data-llen='1179:1202'>　天寵者禀君命而不專懐萬邦者慰民心而不忮為</span>
<span class='tline' id='l57' data-llen='1202:1226'>　將如是非特才將也賢將也功彌高心彌下身彌退爵</span>
<span class='tline' id='l58' data-llen='1226:1241'>　彌進宜其王三錫命而未已也</span>
<span class='tline' id='l59' data-llen='1241:1260'>六三師或輿尸凶象曰師或輿尸大无功也</span>
<span class='tline' id='l60' data-llen='1260:1283'>　令出於一其師堅令出於二其師瑕六三以柔懦之</span>
<span class='tline' id='l61' data-llen='1283:1309'><a onclick="displayPageImage('KR1a0040', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1309:1332'>　資而居九二賢將之上才腐而士不服令褻而下不</span>
<span class='tline' id='l63' data-llen='1332:1355'>　承則是衆為將也不惟令出于二而已主之者衆斯</span>
<span class='tline' id='l64' data-llen='1355:1378'>　師焉往而不敗尚何功之有河曲之師趙盾為將而</span>
<span class='tline' id='l65' data-llen='1378:1401'>　令出於趙穿邲之師荀林父為將而令出于先縠皆</span>
<span class='tline' id='l66' data-llen='1401:1411'>　六三之輿尸者也</span>
<span class='tline' id='l67' data-llen='1411:1430'>六四師左次无咎象曰左次无咎未失常也</span>
<span class='tline' id='l68' data-llen='1430:1453'>　程子謂左次乃退舍之謂也此説得之葢善師者不</span>
<span class='tline' id='l69' data-llen='1453:1476'>　必戰以守為戰亦戰也善戰者不必進以退為進亦</span>
<span class='tline' id='l70' data-llen='1476:1502'><a onclick="displayPageImage('KR1a0040', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1502:1525'>　進也禹之班師晉文之退舍必于進也乎使高帝不</span>
<span class='tline' id='l72' data-llen='1525:1541'>　至白登太宗不渡鴨緑悔于何有</span>
<span class='tline' id='l73' data-llen='1541:1564'>六五田有禽利執言无咎長子帥師弟子輿尸貞凶象</span>
<span class='tline' id='l74' data-llen='1564:1583'>曰長子帥師以中行也弟子輿尸使不當也</span>
<span class='tline' id='l75' data-llen='1583:1606'>　禽害田而弋禽則禽服宼害民而禦宼則宼曲有伐</span>
<span class='tline' id='l76' data-llen='1606:1629'>　罪之辭則有名之師此六五之君興師至正之道也</span>
<span class='tline' id='l77' data-llen='1629:1652'>　長子帥師九二也弟子輿尸雖貞亦凶衆隂也此六</span>
<span class='tline' id='l78' data-llen='1652:1675'>　五之君用將至要之法也非童子饋餉黍肉之讐則</span>
<span class='tline' id='l79' data-llen='1675:1701'><a onclick="displayPageImage('KR1a0040', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1701:1724'>　征葛之師不興非時日曷喪之辭則升陑之師不舉</span>
<span class='tline' id='l81' data-llen='1724:1747'>　興師不以其道可乎用淮隂為大將而三秦定用魚</span>
<span class='tline' id='l82' data-llen='1747:1770'>　朝恩為監軍而九節度之師潰用將不得其法可乎</span>
<span class='tline' id='l83' data-llen='1770:1793'>　興師有道用將有法此所謂師貞丈人吉无咎者與</span>
<span class='tline' id='l84' data-llen='1793:1803'>　執言奉辭伐罪也</span>
<span class='tline' id='l85' data-llen='1803:1826'>上六大君有命開國承家小人勿用象曰大君有命以</span>
<span class='tline' id='l86' data-llen='1826:1839'>正功也小人勿用必亂邦也</span>
<span class='tline' id='l87' data-llen='1839:1862'>　初六出師而嚴其律九二帥師而得其人戒六三之</span>
<span class='tline' id='l88' data-llen='1862:1888'><a onclick="displayPageImage('KR1a0040', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1888:1911'>　輿尸而一其令審六四之左次而重其進去天下之</span>
<span class='tline' id='l90' data-llen='1911:1934'>　害而不自為害奉天人之辭而不自為辭此皆六五</span>
<span class='tline' id='l91' data-llen='1934:1957'>　之君得興師之道操任將之法至上六而功成治定</span>
<span class='tline' id='l92' data-llen='1957:1980'>　師之道終焉聖人於此夫何為哉行慶報功大者命</span>
<span class='tline' id='l93' data-llen='1980:2003'>　之有國小者命之有家而已雖然聖人猶有憂焉聖</span>
<span class='tline' id='l94' data-llen='2003:2026'>　人何憂也憂其意之所嚮而世之所趨也故寵命有</span>
<span class='tline' id='l95' data-llen='2026:2049'>　功非至正不為功登用人才非君子不為才故曰大</span>
<span class='tline' id='l96' data-llen='2049:2072'>　君有命以正功也又曰小人勿用必亂邦也致其憂</span>
<span class='tline' id='l97' data-llen='2072:2098'><a onclick="displayPageImage('KR1a0040', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2098:2121'>　於甚喜之後吝其用于博用之初然後功成而无後</span>
<span class='tline' id='l99' data-llen='2121:2144'>　患武王勝商之日報功不先于崇德位能不先于建</span>
<span class='tline' id='l100' data-llen='2144:2167'>　賢此所以為武成不然拔劒撃柱方知帝尊變理隂</span>
<span class='tline' id='l101' data-llen='2167:2181'>　陽焉用此物亦何所不至哉</span>
<span class='tline' id='l102' data-llen='2181:2191'>䷇<span class='krp-note'>坤下/坎上</span></span>
<span class='tline' id='l103' data-llen='2191:2209'>比吉原筮元永貞无咎不寧方來後夫凶</span>
<span class='tline' id='l104' data-llen='2209:2232'>　君子同小人比而曰比吉者此上下之親比非小人</span>
<span class='tline' id='l105' data-llen='2232:2255'>　之朋比也上親下則下有歸下親上則上有與有歸</span>
<span class='tline' id='l106' data-llen='2255:2281'><a onclick="displayPageImage('KR1a0040', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2281:2304'>　則不離有與則不孤自生民以來至於今未之能易</span>
<span class='tline' id='l108' data-llen='2304:2327'>　故曰比吉然求比不可速亦不可舒不可速故占度</span>
<span class='tline' id='l109' data-llen='2327:2350'>　必謹其初謹初必致其詳原筮者占度在初也元永</span>
<span class='tline' id='l110' data-llen='2350:2373'>　貞者詳觀上之人三德具而後比之也元則可親永</span>
<span class='tline' id='l111' data-llen='2373:2396'>　則可久貞則可象忽於初必悔于永畧于擇必厚於</span>
<span class='tline' id='l112' data-llen='2396:2419'>　怨不可舒故以比之不寧速來以求彼之寧則吉也</span>
<span class='tline' id='l113' data-llen='2419:2442'>　少後焉凶之道也商以離德亡周以同心昌故曰比</span>
<span class='tline' id='l114' data-llen='2442:2465'>　吉太公避紂以待文王曰吾聞其善養老馬援舍隴</span>
<span class='tline' id='l115' data-llen='2465:2491'><a onclick="displayPageImage('KR1a0040', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2491:2514'>　而歸漢曰當今非特君擇臣臣亦擇君故曰原筮元</span>
<span class='tline' id='l117' data-llen='2514:2537'>　永貞无咎酈生説田横以天下後服者先亡故曰後</span>
<span class='tline' id='l118' data-llen='2537:2542'>　夫凶</span>
<span class='tline' id='l119' data-llen='2542:2565'>彖曰比吉也比輔也下順從也原筮元永貞无咎以剛</span>
<span class='tline' id='l120' data-llen='2565:2584'>中也不寧方來上下應也後夫凶其道窮也</span>
<span class='tline' id='l121' data-llen='2584:2607'>　下順從謂五隂從一陽元永貞以剛中謂九五後夫</span>
<span class='tline' id='l122' data-llen='2607:2630'>　凶謂上六夫亦謂九五九夫道也君道也六妻道也</span>
<span class='tline' id='l123' data-llen='2630:2653'>　臣道也上六居一卦之未故曰後郭子和曰一陽之</span>
<span class='tline' id='l124' data-llen='2653:2679'><a onclick="displayPageImage('KR1a0040', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2679:2702'>　卦得位者師比而已得天位為比得臣位為師天下</span>
<span class='tline' id='l126' data-llen='2702:2711'>　之吉莫吉于此</span>
<span class='tline' id='l127' data-llen='2711:2729'>象曰地上有水比先王以建萬國親諸侯</span>
<span class='tline' id='l128' data-llen='2729:2752'>　水在澤之中則聚而相忘水在地之上則散而相求</span>
<span class='tline' id='l129' data-llen='2752:2775'>　所謂水流濕也上者不約而就下隆者不期而集窪</span>
<span class='tline' id='l130' data-llen='2775:2798'>　孰使之者故為比不曰萬國建后諸侯親王而曰王</span>
<span class='tline' id='l131' data-llen='2798:2818'>　建萬國親諸侯葢上之親下甚于下之親上</span>
<span class='tline' id='l132' data-llen='2818:2841'>初六有孚比之无咎有孚盈缶終來有他吉象曰比之</span>
<span class='tline' id='l133' data-llen='2841:2867'><a onclick="displayPageImage('KR1a0040', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2867:2875'>初六有他吉也</span>
<span class='tline' id='l135' data-llen='2875:2898'>　親在始始在誠誠在實實在質初六親比之始也孚</span>
<span class='tline' id='l136' data-llen='2898:2921'>　言誠盈言實缶言質與物相親之始必在我者有至</span>
<span class='tline' id='l137' data-llen='2921:2944'>　誠之心充實而不虚淳質而不飾則在彼之吉我皆</span>
<span class='tline' id='l138' data-llen='2944:2967'>　終能來而有之矣故餘耳之交初隙末則如勿交周</span>
<span class='tline' id='l139' data-llen='2967:2990'>　鄭之信不由衷則如勿信惟謹始故克終惟盡此之</span>
<span class='tline' id='l140' data-llen='2990:3002'>　誠故來彼之吉他彼也</span>
<span class='tline' id='l141' data-llen='3002:3022'>六二比之自内貞吉象曰比之自内不自失也</span>
<span class='tline' id='l142' data-llen='3022:3048'><a onclick="displayPageImage('KR1a0040', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3048:3071'>　以六二中正之臣應九五中正之君上下相比之道</span>
<span class='tline' id='l144' data-llen='3071:3094'>　兩得正矣雖然君臣相求者也寧君求臣母寧臣求</span>
<span class='tline' id='l145' data-llen='3094:3117'>　君非不求也秉德以充乎内而不躁乎其外守正以</span>
<span class='tline' id='l146' data-llen='3117:3140'>　俟乎彼而不自失乎此如是而已枉道以求行道失</span>
<span class='tline' id='l147' data-llen='3140:3163'>　身以求達身不可為也故程子謂伊尹武侯必待禮</span>
<span class='tline' id='l148' data-llen='3163:3169'>　而後出</span>
<span class='tline' id='l149' data-llen='3169:3187'>六三比之匪人象曰比之匪人不亦傷乎</span>
<span class='tline' id='l150' data-llen='3187:3210'>　物以相親而益亦以相親而賊故與離婁同楫罔不</span>
<span class='tline' id='l151' data-llen='3210:3236'><a onclick="displayPageImage('KR1a0040', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3236:3259'>　渉與師冕同轍罔不蹶仲尼蘭鮑荀卿蓬麻皆戒于</span>
<span class='tline' id='l153' data-llen='3259:3282'>　親非其人也上六以无首而凶矣六三與之相應而</span>
<span class='tline' id='l154' data-llen='3282:3296'>　相比非其人也能無傷已乎</span>
<span class='tline' id='l155' data-llen='3296:3315'>六四外比之貞吉象曰外比於賢以從上也</span>
<span class='tline' id='l156' data-llen='3315:3338'>　六二六三皆非己之應也初六己之應也而遠也故</span>
<span class='tline' id='l157' data-llen='3338:3361'>　六四皆不與之相比既不下從而内比則將誰親外</span>
<span class='tline' id='l158' data-llen='3361:3384'>　比于上而已九五賢而在上故六四比之若六四者</span>
<span class='tline' id='l159' data-llen='3384:3407'>　特立獨行曠一世而无鄰事一人而无二者與可謂</span>
<span class='tline' id='l160' data-llen='3407:3433'><a onclick="displayPageImage('KR1a0040', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3433:3456'>　貞吉矣崔陳之黨立而晏子獨從乎公牛李之朋分</span>
<span class='tline' id='l162' data-llen='3456:3471'>　而韓愈獨在其外可謂貞吉矣</span>
<span class='tline' id='l163' data-llen='3471:3494'>九五顯比王用三驅失前禽邑人不誡吉象曰顯比之</span>
<span class='tline' id='l164' data-llen='3494:3517'>吉位正中也舍逆取順失前禽也邑人不誡上使中也</span>
<span class='tline' id='l165' data-llen='3517:3540'>　王者之比天下去妙巧捐䇿謀昭示之以至正大中</span>
<span class='tline' id='l166' data-llen='3540:3563'>　之道而已可以比天下而不可以示天下王者不由</span>
<span class='tline' id='l167' data-llen='3563:3586'>　也故曰顯比然有比天下之道而无比天下之心可</span>
<span class='tline' id='l168' data-llen='3586:3609'>　以比天下矣猶之王畋焉既圍而不合以逸之又開</span>
<span class='tline' id='l169' data-llen='3609:3636'><a onclick="displayPageImage('KR1a0040', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3636:3659'>　三面以驅之禽之在前者既驅而失之矣又且背而</span>
<span class='tline' id='l171' data-llen='3659:3682'>　去者在所舍嚮而來者在所取則去者衆來者寡矣</span>
<span class='tline' id='l172' data-llen='3682:3705'>　夫畋者主於取也而驅之使去取之益寡何也无取</span>
<span class='tline' id='l173' data-llen='3705:3728'>　之之心也无取之之心則曷為取其嚮而來者也驅</span>
<span class='tline' id='l174' data-llen='3728:3751'>　之不去而後不得已取之取我何心哉自去自來聽</span>
<span class='tline' id='l175' data-llen='3751:3774'>　彼而已夫惟不取禽而禽自致故為天子之畋不誡</span>
<span class='tline' id='l176' data-llen='3774:3797'>　人而人自親故為王者之比上使中者上以中正比</span>
<span class='tline' id='l177' data-llen='3797:3820'>　其下下亦以中正比其上非使之使也太王去邠而</span>
<span class='tline' id='l178' data-llen='3820:3847'><a onclick="displayPageImage('KR1a0040', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3847:3870'>　從之者如歸市則驅禽而禽不去成湯征葛而聞之</span>
<span class='tline' id='l180' data-llen='3870:3889'>　者怨後予則不令而㨗於令聖人何心哉</span>
<span class='tline' id='l181' data-llen='3889:3908'>上六比之无首凶象曰比之无首无所終也</span>
<span class='tline' id='l182' data-llen='3908:3931'>　上六无首所謂後夫凶也四隂皆從五而已獨後焉</span>
<span class='tline' id='l183' data-llen='3931:3954'>　見之不蚤從之不先下則棄于四隂之類上則絶于</span>
<span class='tline' id='l184' data-llen='3954:3977'>　一陽之君凶而无終必矣萬國朝禹而防風獨後諸</span>
<span class='tline' id='l185' data-llen='3977:4000'>　侯朝齊而譚子不至其凶何如哉雖然君子之於時</span>
<span class='tline' id='l186' data-llen='4000:4023'>　其從違豈一而足哉光武興而馮衍不至棄而不為</span>
<span class='tline' id='l187' data-llen='4023:4050'><a onclick="displayPageImage('KR1a0040', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4050:4073'>　愚高祖興而堯君素不從死而不為凶豈可盡以比</span>
<span class='tline' id='l189' data-llen='4073:4086'>　之上六咎之哉學者謹之</span>
<span class='tline' id='l190' data-llen='4086:4096'>䷈<span class='krp-note'>乾下/巽上</span></span>
<span class='tline' id='l191' data-llen='4096:4101'>小畜亨</span>
<span class='tline' id='l192' data-llen='4101:4124'>　乾下巽上為小畜乾下艮上為大畜畜止也乾進而</span>
<span class='tline' id='l193' data-llen='4124:4147'>　上物止之於前二卦均也何别乎小大力有小大也</span>
<span class='tline' id='l194' data-llen='4147:4170'>　天下之有力者莫勁乎風莫重乎山二者之力亦均</span>
<span class='tline' id='l195' data-llen='4170:4193'>　也而風行天上為小畜天在山中為大畜何也制動</span>
<span class='tline' id='l196' data-llen='4193:4220'><a onclick="displayPageImage('KR1a0040', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4220:4243'>　以静不以動制行以止不以行乾欲進而山遏之真</span>
<span class='tline' id='l198' data-llen='4243:4266'>　能以止止動矣風自動自行安能止乾之進能止之</span>
<span class='tline' id='l199' data-llen='4266:4289'>　者僅能巽順以柔之爾曰小畜亨者小有所止而有</span>
<span class='tline' id='l200' data-llen='4289:4313'>　所亨也亨謂乾公孫𢎞能止武帝西南夷之役而不</span>
<span class='tline' id='l201' data-llen='4313:4336'>　能止其匈奴之師李勣能守黎陽之節而不能守立</span>
<span class='tline' id='l202' data-llen='4336:4359'>　武后之問此小畜之臣也法孝直若在必能止伐呉</span>
<span class='tline' id='l203' data-llen='4359:4382'>　之舉魏徴若在必能止征遼之行此大畜之臣也人</span>
<span class='tline' id='l204' data-llen='4382:4404'>　臣非有大畜如山之力其能回人主如天之威乎</span>
<span class='tline' id='l205' data-llen='4404:4431'><a onclick="displayPageImage('KR1a0040', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4431:4441'>密雲不雨自我西郊</span>
<span class='tline' id='l207' data-llen='4441:4464'>　乾為天雲者天之氣雲之為物散則霽密則雨今密</span>
<span class='tline' id='l208' data-llen='4464:4487'>　而不雨何也自西故也雲自西則曷為不雨乾西北</span>
<span class='tline' id='l209' data-llen='4487:4510'>　巽東南故也雲興乎西而風起乎東霍然散矣何雨</span>
<span class='tline' id='l210' data-llen='4510:4533'>　之望大抵風從雲則隂陽和而雨雲避風則隂陽戾</span>
<span class='tline' id='l211' data-llen='4533:4556'>　而暵韓愈訟風伯曰雲屏屏兮吹使漓之此其驗也</span>
<span class='tline' id='l212' data-llen='4556:4569'>　畜止也亦聚也故為密雲</span>
<span class='tline' id='l213' data-llen='4569:4586'>彖曰小畜柔得位而上下應之曰小畜</span>
<span class='tline' id='l214' data-llen='4586:4613'><a onclick="displayPageImage('KR1a0040', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4613:4636'>　六四以一隂居上位而五陽皆應故能以柔止剛然</span>
<span class='tline' id='l216' data-llen='4636:4650'>　以一弱當衆强故所止者小</span>
<span class='tline' id='l217' data-llen='4650:4673'>健而巽剛中而志行乃亨密雲不雨尚往也自我西郊</span>
<span class='tline' id='l218' data-llen='4673:4679'>施未行也</span>
<span class='tline' id='l219' data-llen='4679:4702'>　以巽之順止乾之健故乾不争而暫止以二五之德</span>
<span class='tline' id='l220' data-llen='4702:4725'>　皆剛而居中以五剛之志皆欲進而上行故乾得進</span>
<span class='tline' id='l221' data-llen='4725:4748'>　而終亨此人臣止其君之不善而不能止者也若公</span>
<span class='tline' id='l222' data-llen='4748:4772'>　孫𢎞李勣是也雲欲雨風散之雲可以止矣而雲意</span>
<span class='tline' id='l223' data-llen='4772:4799'><a onclick="displayPageImage('KR1a0040', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4799:4822'>　尚往而未已此人臣止其君之善而不能止者也何</span>
<span class='tline' id='l225' data-llen='4822:4845'>　謂止其君之善壅上之澤蠧上之心是謂止善雨傷</span>
<span class='tline' id='l226' data-llen='4845:4868'>　稼而楊國忠取善稼以獻欺其君以不傷天大旱而</span>
<span class='tline' id='l227' data-llen='4868:4891'>　李實督賦歛愈急告其君以不旱此能止其君之善</span>
<span class='tline' id='l228' data-llen='4891:4914'>　者也李吉甫請峻威刑而憲宗以為欲朕失人心劉</span>
<span class='tline' id='l229' data-llen='4914:4937'>　藻言苖不損而代宗謂不損猶應言損此止其君之</span>
<span class='tline' id='l230' data-llen='4937:4960'>　善而不能者也止其君之不善而不能君子憾其臣</span>
<span class='tline' id='l231' data-llen='4960:4983'>　學力之淺止其君之善而不能君子嘉其君聖質之</span>
<span class='tline' id='l232' data-llen='4983:5010'><a onclick="displayPageImage('KR1a0040', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5010:5014'>　堅</span>
<span class='tline' id='l234' data-llen='5014:5030'>象曰風行天上小畜君子以懿文德</span>
<span class='tline' id='l235' data-llen='5030:5053'>　以風止天是以動濟動也君子欲止其君之不善而</span>
<span class='tline' id='l236' data-llen='5053:5076'>　反顧在我之德未能无不善是以不善止不善也大</span>
<span class='tline' id='l237' data-llen='5076:5099'>　人正己而物正推而格君心之非焉往而不止故君</span>
<span class='tline' id='l238' data-llen='5099:5122'>　子於此不尤其君而尤其身曰是我之文德有未懿</span>
<span class='tline' id='l239' data-llen='5122:5145'>　也我德之進十之則君德之進千之故文帝曰吾久</span>
<span class='tline' id='l240' data-llen='5145:5168'>　不見賈生自以為過之今不及也不及之語一出而</span>
<span class='tline' id='l241' data-llen='5168:5195'><a onclick="displayPageImage('KR1a0040', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5195:5218'>　帝自此遠矣賈生自崖而反矣見賈生且然而況小</span>
<span class='tline' id='l243' data-llen='5218:5241'>　畜懿文德之君子乎彼曰五帝其臣不及其聖此不</span>
<span class='tline' id='l244' data-llen='5241:5254'>　惟不知臯夔亦不知堯舜</span>
<span class='tline' id='l245' data-llen='5254:5274'>初九復自道何其咎吉象曰復自道其義吉也</span>
<span class='tline' id='l246' data-llen='5274:5297'>　啓君之善在初止君之不善亦在初故伊尹告太甲</span>
<span class='tline' id='l247' data-llen='5297:5320'>　以謹厥初召公告成王以若生子縱於初禁於末晚</span>
<span class='tline' id='l248' data-llen='5320:5343'>　矣故小畜必畜于初九初與四為應四止初而初受</span>
<span class='tline' id='l249' data-llen='5343:5366'>　之有不善未嘗不止止而復復而歸於道是雖曰彼</span>
<span class='tline' id='l250' data-llen='5366:5393'><a onclick="displayPageImage('KR1a0040', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5393:5416'>　之所止而吾實自復於道也成王與周召居故成王</span>
<span class='tline' id='l252' data-llen='5416:5439'>　化而為周召魯侯與哀駘它居故魯侯化而為哀駘</span>
<span class='tline' id='l253' data-llen='5439:5462'>　它其德義之吉又何過咎之有雖然自道可也自聖</span>
<span class='tline' id='l254' data-llen='5462:5476'>　不可也自道日益自聖日損</span>
<span class='tline' id='l255' data-llen='5476:5494'>九二牽復吉象曰牽復在中亦不自失也</span>
<span class='tline' id='l256' data-llen='5494:5517'>　復於初善之善也不復於初而復於二善也非善之</span>
<span class='tline' id='l257' data-llen='5517:5540'>　善也何也初安於復故為自復二勉於復故為牽復</span>
<span class='tline' id='l258' data-llen='5540:5563'>　牽者勉强之謂曷為其能勉於復也二雖剛而猶居</span>
<span class='tline' id='l259' data-llen='5563:5590'><a onclick="displayPageImage('KR1a0040', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5590:5613'>　中故能勉于復雖不及初之自復豈不愈於過剛而</span>
<span class='tline' id='l261' data-llen='5613:5636'>　不受止者乎故亦許其不自失然視何其咎之吉則</span>
<span class='tline' id='l262' data-llen='5636:5659'>　不侔矣若過剛而不受止則為商紂拒諫之强晉惠</span>
<span class='tline' id='l263' data-llen='5659:5668'>　公愎諫之狠矣</span>
<span class='tline' id='l264' data-llen='5668:5690'>九三輿説輻夫妻反目象曰夫妻反目不能正室也</span>
<span class='tline' id='l265' data-llen='5690:5713'>　九三過中則不正過剛則不和不正而昵于六四愈</span>
<span class='tline' id='l266' data-llen='5713:5736'>　不正也昵於彼必制於彼愈不和也不正則不可行</span>
<span class='tline' id='l267' data-llen='5736:5759'>　故有輿説輻之象身之不正則不可行于妻子故有</span>
<span class='tline' id='l268' data-llen='5759:5786'><a onclick="displayPageImage('KR1a0040', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5786:5809'>　夫妻反目之象九三夫道也六四妻道也喪其夫之</span>
<span class='tline' id='l270' data-llen='5809:5832'>　剛而昵于妻之愛其始相昵其終必受制葢身之不</span>
<span class='tline' id='l271' data-llen='5832:5855'>　正則不能正其家也非家罪也漢成帝嬖趙后而制</span>
<span class='tline' id='l272' data-llen='5855:5878'>　於趙后始于腐柱之僭唐高宗嬖武后而制于武后</span>
<span class='tline' id='l273' data-llen='5878:5901'>　始于聚麀之汙豈惟夫婦君臣亦然二世之於趙高</span>
<span class='tline' id='l274' data-llen='5901:5912'>　明皇之于禄山是已</span>
<span class='tline' id='l275' data-llen='5912:5934'>六四有孚血去惕出无咎象曰有孚惕出上合志也</span>
<span class='tline' id='l276' data-llen='5934:5957'>　以一柔而止五剛之進以小臣而止大君之欲禍之</span>
<span class='tline' id='l277' data-llen='5957:5984'><a onclick="displayPageImage('KR1a0040', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5984:6007'>　道也故為血而傷為惕而懼為咎而害六四以柔止</span>
<span class='tline' id='l279' data-llen='6007:6030'>　剛以臣止君而能使其傷之去而不至惕之免而不</span>
<span class='tline' id='l280' data-llen='6030:6053'>　遭咎之除而不作此獨何道也以至誠愛君之志合</span>
<span class='tline' id='l281' data-llen='6053:6076'>　乎九五至誠納諫之志上下同志故也六四九五皆</span>
<span class='tline' id='l282' data-llen='6076:6099'>　有孚故也此六四之賢與抑九五之賢與九五之賢</span>
<span class='tline' id='l283' data-llen='6099:6122'>　而已葢茅焦非賢於比干而秦皇賢於紂惕出如知</span>
<span class='tline' id='l284' data-llen='6122:6134'>　罃如實出已之出是也</span>
<span class='tline' id='l285' data-llen='6134:6156'>九五有孚攣如富以其鄰象曰有孚攣如不獨富也</span>
<span class='tline' id='l286' data-llen='6156:6183'><a onclick="displayPageImage('KR1a0040', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6183:6206'>　九五巽體而乾德故九五之止衆剛乃健於六四之</span>
<span class='tline' id='l288' data-llen='6206:6229'>　力九五之有孚乃廣于六四之孚以六四柔順之臣</span>
<span class='tline' id='l289' data-llen='6229:6252'>　而上欲止其君下欲止其羣陽僅不傷而已九五以</span>
<span class='tline' id='l290' data-llen='6252:6275'>　剛明中正之君而行巽順柔克之政故至誠一孚于</span>
<span class='tline' id='l291' data-llen='6275:6298'>　上羣陽皆聽于下以巽止健實以健止健故衆陽皆</span>
<span class='tline' id='l292' data-llen='6298:6321'>　聚而聽其所止靡然為善而憣然不為不善攣聚也</span>
<span class='tline' id='l293' data-llen='6321:6344'>　富善也鄰衆陽也堯舜行德而民不犯周民遜畔而</span>
<span class='tline' id='l294' data-llen='6344:6367'>　訟自釋皆富以其隣不獨富之義也四五隂陽皆不</span>
<span class='tline' id='l295' data-llen='6367:6394'><a onclick="displayPageImage('KR1a0040', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6394:6401'>　失位故孚</span>
<span class='tline' id='l297' data-llen='6401:6424'>上九既雨既處尚德載婦貞厲月幾望君子征凶象曰</span>
<span class='tline' id='l298' data-llen='6424:6442'>既雨既處德積載也君子征凶有所疑也</span>
<span class='tline' id='l299' data-llen='6442:6465'>　乾之一陽欲進而六四止之故密雲不雨然六四之</span>
<span class='tline' id='l300' data-llen='6465:6488'>　力既衰則羣隂之類復進所謂尚往而未已終亦必</span>
<span class='tline' id='l301' data-llen='6488:6511'>　雨而後已至于上九隂陽和而既雨則可以止矣故</span>
<span class='tline' id='l302' data-llen='6511:6534'>　曰既雨既處至于既處則陽亦窮而隂終勝彼五陽</span>
<span class='tline' id='l303' data-llen='6534:6557'>　者不期止而止矣以一隂而止五陽非止之以力也</span>
<span class='tline' id='l304' data-llen='6557:6584'><a onclick="displayPageImage('KR1a0040', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6584:6607'>　止之以德也何謂德巽順有孚之謂德穆宗欲幸東</span>
<span class='tline' id='l306' data-llen='6607:6630'>　都以張權輿之諫則不止以裴度之諫則止度之言</span>
<span class='tline' id='l307' data-llen='6630:6653'>　巽順有孚故曰尚德載又曰德積載載者積之充也</span>
<span class='tline' id='l308' data-llen='6653:6676'>　言巽順孚誠之德非一朝一夕之積也誠之積積之</span>
<span class='tline' id='l309' data-llen='6676:6699'>　充猶感之難况誠之不積積之不充乃欲以語之末</span>
<span class='tline' id='l310' data-llen='6699:6722'>　而止其君之大欲乎雖然以柔止剛以人止天以臣</span>
<span class='tline' id='l311' data-llen='6722:6745'>　止君止之可也過於止不可也婦盛亢夫月盛敵日</span>
<span class='tline' id='l312' data-llen='6745:6768'>　隂盛則疑於陽臣盛則侵于君故曰婦貞厲言雖正</span>
<span class='tline' id='l313' data-llen='6768:6795'><a onclick="displayPageImage('KR1a0040', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6795:6818'>　亦危也曰月幾望言月勿令至於望也曰君子征凶</span>
<span class='tline' id='l315' data-llen='6818:6841'>　言可止而征不已君子亦凶也曰有所疑言隂疑于</span>
<span class='tline' id='l316' data-llen='6841:6864'>　陽臣疑于君也臣疑于君君子猶凶况小人乎故鬻</span>
<span class='tline' id='l317' data-llen='6864:6887'>　拳之諫至於兵趙盾之諫至於逆豈人臣之願哉豈</span>
<span class='tline' id='l318' data-llen='6887:6895'>　人臣之願哉</span>
<span class='tline' id='l319' data-llen='6895:6905'>䷉<span class='krp-note'>兑下/乾上</span></span>
<span class='tline' id='l320' data-llen='6905:6914'>履虎尾不咥人亨</span>
<span class='tline' id='l321' data-llen='6914:6937'>　物畜而後有禮履者禮也又履不處也不處者行之</span>
<span class='tline' id='l322' data-llen='6937:6964'><a onclick="displayPageImage('KR1a0040', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6964:6987'>　謂也行天下而不禦者莫若禮凡有血氣者皆有争</span>
<span class='tline' id='l324' data-llen='6987:7010'>　心故天下之剛暴莫慘乎争心而虎為下禮一行焉</span>
<span class='tline' id='l325' data-llen='7010:7033'>　慢斯恭悖斯順争斯遜矣若蹈虎尾而亦不噬人矣</span>
<span class='tline' id='l326' data-llen='7033:7056'>　豈惟不噬又且亨焉大哉禮乎故曰以禮制心虎豈</span>
<span class='tline' id='l327' data-llen='7056:7071'>　在外哉然其象自六三九四出</span>
<span class='tline' id='l328' data-llen='7071:7094'>彖曰履柔履剛也説而應乎乾是以履虎尾不咥人亨</span>
<span class='tline' id='l329' data-llen='7094:7108'>剛中正履帝位而不疚光明也</span>
<span class='tline' id='l330' data-llen='7108:7131'>　六三以一柔而行五剛九五以純剛而宅中正此下</span>
<span class='tline' id='l331' data-llen='7131:7158'><a onclick="displayPageImage('KR1a0040', 'WYG', '003-19a' );" name="003-19a" class="pb">[003-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7158:7181'>　以禮而正上上以禮而自正也下以禮而正上故柔</span>
<span class='tline' id='l333' data-llen='7181:7204'>　順以格其非心和悦以平其威怒君一正而臣不傷</span>
<span class='tline' id='l334' data-llen='7204:7227'>　上以禮而自正故身履乎至尊而不疚於利德進乎</span>
<span class='tline' id='l335' data-llen='7227:7250'>　光明而増益其聖臣不勞而君自正陳敬仲以禮而</span>
<span class='tline' id='l336' data-llen='7250:7273'>　歛齊侯魏徴以禮而約太宗豈俟其玷而後磨疚而</span>
<span class='tline' id='l337' data-llen='7273:7292'>　後藥哉九二六三九四合而為離故光明</span>
<span class='tline' id='l338' data-llen='7292:7310'>象曰上天下澤履君子以辨上下定民志</span>
<span class='tline' id='l339' data-llen='7310:7333'>　天高地下天尊地卑澤又下之下卑之卑者此天地</span>
<span class='tline' id='l340' data-llen='7333:7360'><a onclick="displayPageImage('KR1a0040', 'WYG', '003-19b' );" name="003-19b" class="pb">[003-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7360:7383'>　之間粲然有象之禮也君子則之而已天下之禍莫</span>
<span class='tline' id='l342' data-llen='7383:7406'>　大于人欲人欲肆則下皆有為上之心故君子徐行</span>
<span class='tline' id='l343' data-llen='7406:7429'>　後長者而民猶有紾其兄之臂君子不敢齒路馬而</span>
<span class='tline' id='l344' data-llen='7429:7452'>　民猶有犯屬車之塵禮作而後上下分上下分而後</span>
<span class='tline' id='l345' data-llen='7452:7475'>　民心息民心息而後天下定故辨上下者非私其上</span>
<span class='tline' id='l346' data-llen='7475:7498'>　也安其上也非安其上也安其下也上下相安于綱</span>
<span class='tline' id='l347' data-llen='7498:7521'>　常之中而不至於犯上作亂大哉禮乎而或曰起偽</span>
<span class='tline' id='l348' data-llen='7521:7538'>　又曰忠信之薄彼未見禮亡之禍爾</span>
<span class='tline' id='l349' data-llen='7538:7565'><a onclick="displayPageImage('KR1a0040', 'WYG', '003-20a' );" name="003-20a" class="pb">[003-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7565:7584'>初九素履往无咎象曰素履之往獨行願也</span>
<span class='tline' id='l351' data-llen='7584:7607'>　彖象言禮之可行爻辭言行而不處其復於禮一也</span>
<span class='tline' id='l352' data-llen='7607:7630'>　君子之在天下非出則處㓜而學壯而行初九履之</span>
<span class='tline' id='l353' data-llen='7630:7653'>　初也必有平生雅素之學然後可以有行故往而无</span>
<span class='tline' id='l354' data-llen='7653:7676'>　咎何也非利其身也行其志也无其素而欲行欺也</span>
<span class='tline' id='l355' data-llen='7676:7699'>　不于其志而于其身汙也故古者學而後行後世行</span>
<span class='tline' id='l356' data-llen='7699:7722'>　而後學顔子陋巷之禹稷仲舒下帷之伊吕孔明草</span>
<span class='tline' id='l357' data-llen='7722:7740'>　廬之管樂不如是不為素履願志願也</span>
<span class='tline' id='l358' data-llen='7740:7767'><a onclick="displayPageImage('KR1a0040', 'WYG', '003-20b' );" name="003-20b" class="pb">[003-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7767:7790'>九二履道坦坦幽人貞吉象曰幽人貞吉中不自亂也</span>
<span class='tline' id='l360' data-llen='7790:7813'>　九二以陽剛之才居下卦之中可以進為而行其道</span>
<span class='tline' id='l361' data-llen='7813:7836'>　葢坦然而无難矣然猶守之以山林幽獨之操可謂</span>
<span class='tline' id='l362' data-llen='7836:7859'>　能正固而不以外物自亂其中者也居宗廟朝廷之</span>
<span class='tline' id='l363' data-llen='7859:7882'>　上而不改簞瓢捽茹之氣在冠冕佩玉之列而不忘</span>
<span class='tline' id='l364' data-llen='7882:7905'>　黄冠野服之心世之富貴得而亂之哉張良近之矣</span>
<span class='tline' id='l365' data-llen='7905:7928'>六三眇能視跛能履履虎尾咥人凶武人爲於大君象</span>
<span class='tline' id='l366' data-llen='7928:7951'>曰眇能視不足以有明也跛能履不足以與行也咥人</span>
<span class='tline' id='l367' data-llen='7951:7978'><a onclick="displayPageImage('KR1a0040', 'WYG', '003-21a' );" name="003-21a" class="pb">[003-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7978:7995'>之凶位不當也武人爲于大君志剛也</span>
<span class='tline' id='l369' data-llen='7995:8018'>　聖人之於六三憐其志而恨其才曷憐乎其志也以</span>
<span class='tline' id='l370' data-llen='8018:8041'>　隂居陽其志非不剛也曷恨乎其才也隂柔而不足</span>
<span class='tline' id='l371' data-llen='8041:8064'>　與有為也若眇而自任以能視若跛而自任以能履</span>
<span class='tline' id='l372' data-llen='8064:8087'>　以跛眇之質柔懦之才介乎五剛之間而欲履天下</span>
<span class='tline' id='l373' data-llen='8087:8110'>　之至危以求立天下之大功其禍敗也必矣所謂履</span>
<span class='tline' id='l374' data-llen='8110:8133'>　虎尾而逢咥也凶孰大焉聖人所以恨其才而惜其</span>
<span class='tline' id='l375' data-llen='8133:8156'>　居位之不當也若夫其志則可憐矣甚武而欲有為</span>
<span class='tline' id='l376' data-llen='8156:8183'><a onclick="displayPageImage('KR1a0040', 'WYG', '003-21b' );" name="003-21b" class="pb">[003-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8183:8206'>　於吾君甚剛而欲有立于當世夫何罪哉故前言其</span>
<span class='tline' id='l378' data-llen='8206:8229'>　凶而後止言志剛而已亦不深咎之也殷浩不出房</span>
<span class='tline' id='l379' data-llen='8229:8252'>　琯不相晉唐君臣之訾庸有既乎世之君子欲出而</span>
<span class='tline' id='l380' data-llen='8252:8275'>　有為其亦量己之才而勿冐其位也哉彖與六三以</span>
<span class='tline' id='l381' data-llen='8275:8298'>　一卦言也爻不與六三以一爻言也上三陽者虎也</span>
<span class='tline' id='l382' data-llen='8298:8321'>　九四虎尾六三履之易以在下為尾故遯之初六既</span>
<span class='tline' id='l383' data-llen='8321:8343'>　濟之初九未濟之初六皆為尾而履以九四為尾</span>
<span class='tline' id='l384' data-llen='8343:8363'>九四履虎尾愬愬終吉象曰愬愬終吉志行也</span>
<span class='tline' id='l385' data-llen='8363:8390'><a onclick="displayPageImage('KR1a0040', 'WYG', '003-22a' );" name="003-22a" class="pb">[003-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8390:8413'>　九四近剛决之君履危之道也然能終吉者九雖體</span>
<span class='tline' id='l387' data-llen='8413:8436'>　剛而四則志柔愬愬而祗懼所以吉也然柔順以承</span>
<span class='tline' id='l388' data-llen='8436:8459'>　剛暴之君免禍而終吉可也而能行其志者何也志</span>
<span class='tline' id='l389' data-llen='8459:8482'>　乎忠愛而純乎天理自有以潛感而黙悟也故三老</span>
<span class='tline' id='l390' data-llen='8482:8505'>　之悟武帝不如田千秋之一言五王之復唐嗣不如</span>
<span class='tline' id='l391' data-llen='8505:8528'>　王方慶之一對柔順之服剛暴速于剛暴服剛暴矣</span>
<span class='tline' id='l392' data-llen='8528:8546'>九五夬履貞厲象曰夬履貞厲位正當也</span>
<span class='tline' id='l393' data-llen='8546:8569'>　五以乾剛之德既有能行之資宅天位之尊又有得</span>
<span class='tline' id='l394' data-llen='8569:8596'><a onclick="displayPageImage('KR1a0040', 'WYG', '003-22b' );" name="003-22b" class="pb">[003-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8596:8619'>　行之勢德與位相當者也可以必行矣而聖人戒其</span>
<span class='tline' id='l396' data-llen='8619:8642'>　剛决之太過則雖正而亦危故去四凶非舜之剛而</span>
<span class='tline' id='l397' data-llen='8642:8665'>　莫剛於班有苖之師伐匈奴非武帝之勇而莫决于</span>
<span class='tline' id='l398' data-llen='8665:8679'>　棄輪臺之地得此爻之戒矣</span>
<span class='tline' id='l399' data-llen='8679:8701'>上九視履考祥其旋元吉象曰元吉在上大有慶也</span>
<span class='tline' id='l400' data-llen='8701:8724'>　上九居履之極當履之成行而不止其行必跌成而</span>
<span class='tline' id='l401' data-llen='8724:8747'>　不去其成必缺盍視其行而不明成其福而不毁功</span>
<span class='tline' id='l402' data-llen='8747:8770'>　成身退而復反其素履幽貞之初慶孰大焉故伊尹</span>
<span class='tline' id='l403' data-llen='8770:8797'><a onclick="displayPageImage('KR1a0040', 'WYG', '003-23a' );" name="003-23a" class="pb">[003-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8797:8820'>　相湯之功不高於告歸之節子房興漢之策不警於</span>
<span class='tline' id='l405' data-llen='8820:8843'>　棄事之智皆反其初之義也旋反考成也履主于行</span>
<span class='tline' id='l406' data-llen='8843:8866'>　者也然初尚素履二尚幽貞勇於行而三凶懼於行</span>
<span class='tline' id='l407' data-llen='8866:8889'>　而四吉五决于行則厲上反其初則慶然則履不處</span>
<span class='tline' id='l408' data-llen='8889:8900'>　也而未嘗忘於處也</span>
<span class='tline' id='l409' data-llen='8900:8903'>　</span>
<span class='tline' id='l410' data-llen='8903:8906'>　</span>
<span class='tline' id='l411' data-llen='8906:8909'>　</span>
<span class='tline' id='l412' data-llen='8909:8936'><a onclick="displayPageImage('KR1a0040', 'WYG', '003-23b' );" name="003-23b" class="pb">[003-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8936:8939'>　</span>
<span class='tline' id='l414' data-llen='8939:8942'>　</span>
<span class='tline' id='l415' data-llen='8942:8945'>　</span>
<span class='tline' id='l416' data-llen='8945:8948'>　</span>
<span class='tline' id='l417' data-llen='8948:8951'>　</span>
<span class='tline' id='l418' data-llen='8951:8954'>　</span>
<span class='tline' id='l419' data-llen='8954:8957'>　</span>
<span class='tline' id='l420' data-llen='8957:8966'>　誠齋易傳卷三</span>
</p>
<p>
</p>
  </div>
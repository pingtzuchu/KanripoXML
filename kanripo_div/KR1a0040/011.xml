<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0040', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:200'>　誠齋易傳卷十一</span>
<span class='tline' id='l10' data-llen='200:221'>　　　　　　　　　　　　宋　楊萬里　撰</span>
<span class='tline' id='l11' data-llen='221:231'>䷦<span class='krp-note'>艮下/坎上</span></span>
<span class='tline' id='l12' data-llen='231:254'>蹇利西南不利東北利見大人貞吉彖曰蹇難也險在</span>
<span class='tline' id='l13' data-llen='254:277'>前也見險而能止知矣哉蹇利西南往得中也不利東</span>
<span class='tline' id='l14' data-llen='277:300'>北其道窮也利見大人往有功也當位貞吉以正邦也</span>
<span class='tline' id='l15' data-llen='300:309'>蹇之時用大矣哉</span>
<span class='tline' id='l16' data-llen='309:335'><a onclick="displayPageImage('KR1a0040', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='335:358'>　處蹇之道二曰静曰動濟蹇之道四曰擇曰避曰才</span>
<span class='tline' id='l18' data-llen='358:381'>　曰徳坎險而艮能止可謂智矣此處險以静也静而</span>
<span class='tline' id='l19' data-llen='381:404'>　審則動而濟非終止也静而終止是坐敝舟而不求</span>
<span class='tline' id='l20' data-llen='404:427'>　渉者也動而不審是暴虎馮河者也往而得中此濟</span>
<span class='tline' id='l21' data-llen='427:450'>　險以動也坤位西南平夷之地也求平易而利者往</span>
<span class='tline' id='l22' data-llen='450:473'>　焉不曰擇乎艮位東北坎位正北皆峻阻之地也逢</span>
<span class='tline' id='l23' data-llen='473:496'>　峻阻而不利則止焉不曰避乎天下无大事也天下</span>
<span class='tline' id='l24' data-llen='496:519'>　有大事不有大人往必无功不曰才乎有大才以經</span>
<span class='tline' id='l25' data-llen='519:545'><a onclick="displayPageImage('KR1a0040', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='545:568'>　天下无大正以正天下雖得之必失之不曰徳乎蹇</span>
<span class='tline' id='l27' data-llen='568:591'>　之時非小難之時蹇之人非小才小徳之所可用故</span>
<span class='tline' id='l28' data-llen='591:605'>　曰時用大矣哉西南卦多坤</span>
<span class='tline' id='l29' data-llen='605:621'>象曰山上有水蹇君子以反身脩徳</span>
<span class='tline' id='l30' data-llen='621:644'>　地上有山險也山上有水險之險也君子當重險之</span>
<span class='tline' id='l31' data-llen='644:665'>　世非徳不免非徳不濟反身脩徳以俟之而已</span>
<span class='tline' id='l32' data-llen='665:682'>初六往蹇来譽象曰往蹇来譽宜待也</span>
<span class='tline' id='l33' data-llen='682:705'>　初逢難之始作不幸也在下而无位不幸而幸也往</span>
<span class='tline' id='l34' data-llen='705:731'><a onclick="displayPageImage('KR1a0040', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='731:754'>　而進則必罹其殃来而退則猶保其譽宜静退以待</span>
<span class='tline' id='l36' data-llen='754:777'>　時之平而己獲譽於亂世不若无譽之安也然名可</span>
<span class='tline' id='l37' data-llen='777:798'>　得聞身不可得而見也此申屠蟠管寜之徒與</span>
<span class='tline' id='l38' data-llen='798:820'>六二王臣蹇蹇匪躬之故象曰王臣蹇蹇終无尤也</span>
<span class='tline' id='l39' data-llen='820:843'>　初上三四聖人皆不許其往惟六二九五无不許其</span>
<span class='tline' id='l40' data-llen='843:866'>　往之辭者當蹇之世六二為王者之大臣九五履大</span>
<span class='tline' id='l41' data-llen='866:889'>　君之正位君臣復不往以濟難而誰當往乎蹇蹇者</span>
<span class='tline' id='l42' data-llen='889:912'>　多難而非一難也大臣犯天下之多難而捐軀以求</span>
<span class='tline' id='l43' data-llen='912:938'><a onclick="displayPageImage('KR1a0040', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='938:961'>　濟何尤之有然則以六二之匪躬而不聞濟難非尤</span>
<span class='tline' id='l45' data-llen='961:984'>　乎曰捐軀在志濟難在才六二隂柔短於才也聖人</span>
<span class='tline' id='l46' data-llen='984:1007'>　不尤之者嘉其志而恕其才也程子以李固周顗當</span>
<span class='tline' id='l47' data-llen='1007:1014'>　之得之矣</span>
<span class='tline' id='l48' data-llen='1014:1032'>九三往蹇来反象曰往蹇来反内喜之也</span>
<span class='tline' id='l49' data-llen='1032:1055'>　九三以陽剛之才居艮止之極逢坎險於前鋭欲往</span>
<span class='tline' id='l50' data-llen='1055:1078'>　而濟難也而聖人止之曰往進則必蹇来歸則衆喜</span>
<span class='tline' id='l51' data-llen='1078:1101'>　何也三與上為應而上六隂柔不能主三以共濟也</span>
<span class='tline' id='l52' data-llen='1101:1127'><a onclick="displayPageImage('KR1a0040', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1127:1150'>　此劉瑜陳蕃勸竇武速斷大計而武不從之事也二</span>
<span class='tline' id='l54' data-llen='1150:1168'>　子往而不反其濟否何如也内二隂也</span>
<span class='tline' id='l55' data-llen='1168:1186'>六四往蹇来連象曰往蹇来連當位實也</span>
<span class='tline' id='l56' data-llen='1186:1209'>　初六无位九三无援其不可往固也六四近君而當</span>
<span class='tline' id='l57' data-llen='1209:1232'>　位又不可往然則蹇終不可濟乎四居上卦之下當</span>
<span class='tline' id='l58' data-llen='1232:1255'>　坎險之初乃以隂柔之資應之往則上入於坎陷之</span>
<span class='tline' id='l59' data-llen='1255:1278'>　中来則下接於无位之初六進則无才退則无與此</span>
<span class='tline' id='l60' data-llen='1278:1301'>　其實不可强也不量其无才无與之實而抱虛以進</span>
<span class='tline' id='l61' data-llen='1301:1327'><a onclick="displayPageImage('KR1a0040', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1327:1350'>　以求濟大難祗以益難耳此公果與郈孫接連以伐</span>
<span class='tline' id='l63' data-llen='1350:1373'>　季氏而昭公出訓與注接連以去宦寺而唐室亂之</span>
<span class='tline' id='l64' data-llen='1373:1392'>　事也可輕往乎連者接也實者量其實也</span>
<span class='tline' id='l65' data-llen='1392:1410'>九五大蹇朋来象曰大蹇朋来以中節也</span>
<span class='tline' id='l66' data-llen='1410:1433'>　九五以剛陽中正之君當天下大難之世而得六二</span>
<span class='tline' id='l67' data-llen='1433:1456'>　朋来之助宜其濟難无疑也然僅能施其中正之節</span>
<span class='tline' id='l68' data-llen='1456:1479'>　者君剛而臣柔也上不過為晉明帝唐宣宗下則髙</span>
<span class='tline' id='l69' data-llen='1479:1490'>　貴鄉公皇泰主而已</span>
<span class='tline' id='l70' data-llen='1490:1516'><a onclick="displayPageImage('KR1a0040', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1516:1539'>上六往蹇来碩吉利見大人象曰往蹇来碩志在内也</span>
<span class='tline' id='l72' data-llen='1539:1549'>利見大人以從貴也</span>
<span class='tline' id='l73' data-llen='1549:1572'>　上六以隂柔之資居蹇難之極是安能濟蹇哉故往</span>
<span class='tline' id='l74' data-llen='1572:1595'>　則蹇益其蹇退則其吉乃大碩吉大吉也盖能一退</span>
<span class='tline' id='l75' data-llen='1595:1618'>　内則有九三剛陽之助貴則有九五大君之見是以</span>
<span class='tline' id='l76' data-llen='1618:1641'>　吉且利也然彖言利見大人往有功也而五爻終无</span>
<span class='tline' id='l77' data-llen='1641:1664'>　濟難之功上六利見大人矣亦无濟難之功何也大</span>
<span class='tline' id='l78' data-llen='1664:1687'>　人上下之逹稱如言行不必信果如正己而物正如</span>
<span class='tline' id='l79' data-llen='1687:1713'><a onclick="displayPageImage('KR1a0040', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1713:1736'>　能格君心之非孟子皆曰大人豈皆指君上而言哉</span>
<span class='tline' id='l81' data-llen='1736:1759'>　上六利見大人謂九五也上六有剛陽中正之大人</span>
<span class='tline' id='l82' data-llen='1759:1782'>　以為君而九五无剛陽中正之大人以為佐則是上</span>
<span class='tline' id='l83' data-llen='1782:1805'>　六利見大人而九五未嘗利見大人也初上三四或</span>
<span class='tline' id='l84' data-llen='1805:1828'>　以无才或以无援皆不可往則九五所恃以自助者</span>
<span class='tline' id='l85' data-llen='1828:1851'>　六二之大臣而己而二復隂柔而短於才則非所謂</span>
<span class='tline' id='l86' data-llen='1851:1874'>　剛陽中正之大人也誰與成濟難之大功乎彖之言</span>
<span class='tline' id='l87' data-llen='1874:1886'>　盖歎九五之无助也與</span>
<span class='tline' id='l88' data-llen='1886:1912'><a onclick="displayPageImage('KR1a0040', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1912:1922'>䷧<span class='krp-note'>坎下/震上</span></span>
<span class='tline' id='l90' data-llen='1922:1945'>解利西南无所往其来復吉有攸往夙吉彖曰解險以</span>
<span class='tline' id='l91' data-llen='1945:1968'>動動而免乎險解解利西南往得衆也其来復吉乃得</span>
<span class='tline' id='l92' data-llen='1968:1991'>中也有攸往夙吉往有功也天地解而雷雨作雷雨作</span>
<span class='tline' id='l93' data-llen='1991:2007'>而百果草木皆甲拆解之時大矣哉</span>
<span class='tline' id='l94' data-llen='2007:2030'>　天下有難常過於為天下无難常不及為過於為則</span>
<span class='tline' id='l95' data-llen='2030:2053'>　擾不及為則媮蹇至解則難散矣如西南之坤安而</span>
<span class='tline' id='l96' data-llen='2053:2076'>　静矣害己除而无所往故宜来復而不可以過於為</span>
<span class='tline' id='l97' data-llen='2076:2102'><a onclick="displayPageImage('KR1a0040', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2102:2125'>　高帝已定天下而復伐匈奴過於為也利未興而有</span>
<span class='tline' id='l99' data-llen='2125:2148'>　攸往故宜夙為而不可以不及為髙帝幸於苟安安</span>
<span class='tline' id='l100' data-llen='2148:2171'>　於秦陋而不求復二帝三王之法度不及為也當解</span>
<span class='tline' id='l101' data-llen='2171:2194'>　之時聖人甚喜之時也如冬閉之久而忽逢春生天</span>
<span class='tline' id='l102' data-llen='2194:2217'>　地之凝者散雷雨之静者作萬物之勾者逹大哉解</span>
<span class='tline' id='l103' data-llen='2217:2229'>　之時乎喜哉解之時乎</span>
<span class='tline' id='l104' data-llen='2229:2244'>象曰雷雨作解君子以赦過宥罪</span>
<span class='tline' id='l105' data-llen='2244:2267'>　天地與物為新故雷雨作君子與民為新故赦宥行</span>
<span class='tline' id='l106' data-llen='2267:2293'><a onclick="displayPageImage('KR1a0040', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2293:2309'>初六无咎象曰剛柔之際義无咎也</span>
<span class='tline' id='l108' data-llen='2309:2332'>　六當患難解散之初以柔道處剛位適剛柔之宜得</span>
<span class='tline' id='l109' data-llen='2332:2355'>　来復之義矣何咎之有此光武謝西域禮匈奴却臧</span>
<span class='tline' id='l110' data-llen='2355:2366'>　宫馬武之請之事也</span>
<span class='tline' id='l111' data-llen='2366:2389'>九二田獲三狐得黄矢貞吉象曰九二貞吉得中道也</span>
<span class='tline' id='l112' data-llen='2389:2412'>　多難既徹有攸往夙吉九二以陽剛之才佐六五隂</span>
<span class='tline' id='l113' data-llen='2412:2435'>　柔之主急於有為之時也則宜何先莫急於紀綱而</span>
<span class='tline' id='l114' data-llen='2435:2458'>　又有急於紀綱莫先於法度而又有先於法度去小</span>
<span class='tline' id='l115' data-llen='2458:2484'><a onclick="displayPageImage('KR1a0040', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2484:2507'>　人是也霍光上官並受武之託丙魏恭顯雜居宣之</span>
<span class='tline' id='l117' data-llen='2507:2530'>　朝則是无難多難之始也故當解之世九二欲其獲</span>
<span class='tline' id='l118' data-llen='2530:2553'>　狐六三戒其致冦九四欲其解拇六五欲其退小人</span>
<span class='tline' id='l119' data-llen='2553:2576'>　上六欲其射隼一卦六爻而去小人者居其五然則</span>
<span class='tline' id='l120' data-llen='2576:2599'>　召天下之多難者果誰乎君人者而何利於天下之</span>
<span class='tline' id='l121' data-llen='2599:2622'>　多難而何樂於近小人以踈君子哉夫狐者小人之</span>
<span class='tline' id='l122' data-llen='2622:2645'>　妖恭顯是也拇者小人之賤通嫣是也隼者小人之</span>
<span class='tline' id='l123' data-llen='2645:2668'>　鷙憲冀是也負乘者小人之僣莽卓是也一卦之中</span>
<span class='tline' id='l124' data-llen='2668:2694'><a onclick="displayPageImage('KR1a0040', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2694:2717'>　聖人五致意焉其防難也不為不謹矣三狐三隂也</span>
<span class='tline' id='l126' data-llen='2717:2740'>　一卦四隂而指其三者不指六五五君位也田者力</span>
<span class='tline' id='l127' data-llen='2740:2763'>　而取之也矢者我直則壯也黄者中而不過也去小</span>
<span class='tline' id='l128' data-llen='2763:2786'>　人而不力雖去必来去小人而不直雖行必格去小</span>
<span class='tline' id='l129' data-llen='2786:2809'>　人而不中雖甚必亂三者盡矣又能貞固以守之則</span>
<span class='tline' id='l130' data-llen='2809:2831'>　吉矣不然鄭朋得以入望之封倫得以入太宗矣</span>
<span class='tline' id='l131' data-llen='2831:2854'>六三負且乘致冦至貞吝象曰負且乘亦可醜也自我</span>
<span class='tline' id='l132' data-llen='2854:2862'>致戎又誰咎也</span>
<span class='tline' id='l133' data-llen='2862:2888'><a onclick="displayPageImage('KR1a0040', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2888:2911'>　六三以隂柔之資險詐之極而位乎大臣之上是何</span>
<span class='tline' id='l135' data-llen='2911:2934'>　異於市井負販之小人一旦乘公卿大夫之路車駕</span>
<span class='tline' id='l136' data-llen='2934:2957'>　馬以行於大逵乎此竊位僣上之甚者也孰不羞薄</span>
<span class='tline' id='l137' data-llen='2957:2980'>　而醜之雖貞猶吝况不貞乎其致冦也必矣致冦者</span>
<span class='tline' id='l138' data-llen='2980:3003'>　六三也㓂至而受其難者不惟六三也趙高僣秦以</span>
<span class='tline' id='l139' data-llen='3003:3026'>　致勝廣勝廣至而高與秦偕亡趙忠張讓擅漢以致</span>
<span class='tline' id='l140' data-llen='3026:3049'>　董卓卓至而二豎與漢俱㓕盗斯奪之六三誰咎也</span>
<span class='tline' id='l141' data-llen='3049:3066'>　解之君臣其免盗乎可不大懼也哉</span>
<span class='tline' id='l142' data-llen='3066:3092'><a onclick="displayPageImage('KR1a0040', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3092:3112'>九四解而拇朋至斯孚象曰解而拇未當位也</span>
<span class='tline' id='l144' data-llen='3112:3135'>　四以陽剛之賢居近君之位當大臣之任而下比六</span>
<span class='tline' id='l145' data-llen='3135:3158'>　三微賤在下之小人則君子之友望望然去之維解</span>
<span class='tline' id='l146' data-llen='3158:3181'>　散其小人則君子信其忠正而朋至矣故薳子馮比</span>
<span class='tline' id='l147' data-llen='3181:3204'>　八人者而申叔時逺之郭子儀任吳曜而僚佐去之</span>
<span class='tline' id='l148' data-llen='3204:3224'>　拇體之微而在下者也小人之象也而汝也</span>
<span class='tline' id='l149' data-llen='3224:3247'>六五君子維有解吉有孚于小人象曰君子有解小人</span>
<span class='tline' id='l150' data-llen='3247:3251'>退也</span>
<span class='tline' id='l151' data-llen='3251:3277'><a onclick="displayPageImage('KR1a0040', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3277:3300'>　六五當解之世為解之君雖以中和柔順之資而有</span>
<span class='tline' id='l153' data-llen='3300:3323'>　解散患難之功者維得其解之之要而已孰為解難</span>
<span class='tline' id='l154' data-llen='3323:3346'>　之要維用九二九四一二大臣陽剛之佐以解散小</span>
<span class='tline' id='l155' data-llen='3346:3369'>　人而已然則天下无多難有一難小人者多難之宗</span>
<span class='tline' id='l156' data-llen='3369:3392'>　解難不多術有一術君子者解難之源故洪水非堯</span>
<span class='tline' id='l157' data-llen='3392:3415'>　之難而四凶過於洪水四裔非四凶之威而一舜烈</span>
<span class='tline' id='l158' data-llen='3415:3438'>　於四裔曰君子維有解吉言解之吉者維用君子一</span>
<span class='tline' id='l159' data-llen='3438:3461'>　事而已程子云孚驗也用君子之驗驗之於小人退</span>
<span class='tline' id='l160' data-llen='3461:3487'><a onclick="displayPageImage('KR1a0040', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3487:3492'>　而已</span>
<span class='tline' id='l162' data-llen='3492:3515'>上六公用射隼于髙墉之上獲之无不利象曰公用射</span>
<span class='tline' id='l163' data-llen='3515:3522'>隼以解悖也</span>
<span class='tline' id='l164' data-llen='3522:3545'>　隼六三也髙墉六三之負乘而竊髙位者也射而獲</span>
<span class='tline' id='l165' data-llen='3545:3568'>　之者上六也公者大臣之稱即上六也六三之悖亂</span>
<span class='tline' id='l166' data-llen='3568:3591'>　遇上六射而獲之則天下之悖亂渙然解散而无餘</span>
<span class='tline' id='l167' data-llen='3591:3610'>　矣此解之終也其周公歸自東山之時乎</span>
<span class='tline' id='l168' data-llen='3610:3620'>䷨<span class='krp-note'>兊下/艮上</span></span>
<span class='tline' id='l169' data-llen='3620:3647'><a onclick="displayPageImage('KR1a0040', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3647:3670'>損有孚元吉无咎可貞利有攸往曷之用二簋可用享</span>
<span class='tline' id='l171' data-llen='3670:3693'>彖曰損損下益上其道上行損而有孚元吉无咎可貞</span>
<span class='tline' id='l172' data-llen='3693:3716'>利有攸往曷之用二簋可用享二簋應有時損剛益柔</span>
<span class='tline' id='l173' data-llen='3716:3728'>有時損益盈虛與時偕行</span>
<span class='tline' id='l174' data-llen='3728:3751'>　損之為卦以澤之深益山之髙此損下益上之道也</span>
<span class='tline' id='l175' data-llen='3751:3774'>　以乾之上九降而為六三以坤之六三升而為上九</span>
<span class='tline' id='l176' data-llen='3774:3797'>　此損剛益柔之義也然損之道有損奢以從儉者有</span>
<span class='tline' id='l177' data-llen='3797:3820'>　損不善以從善者有損己以益人者有損己而取人</span>
<span class='tline' id='l178' data-llen='3820:3847'><a onclick="displayPageImage('KR1a0040', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3847:3870'>　之益者有損之損者有損之益者有不損之損者其</span>
<span class='tline' id='l180' data-llen='3870:3893'>　損七其所以損者一也二簋可享損奢以從儉也大</span>
<span class='tline' id='l181' data-llen='3893:3916'>　象之懲忿窒欲六四之損其疾此損不善以從善也</span>
<span class='tline' id='l182' data-llen='3916:3939'>　初九之益六四九二之益六五六三之益上九此損</span>
<span class='tline' id='l183' data-llen='3939:3962'>　己以益人也六五之虛己以從諸爻之益此損己而</span>
<span class='tline' id='l184' data-llen='3962:3984'>　取人之益也初九以己益人而又酌損此損之損</span>
<span class='tline' id='l185' data-llen='3984:4007'>　也六三以一人之損而得友六五為損之主而得益</span>
<span class='tline' id='l186' data-llen='4007:4030'>　此損之益也九二上九之弗損此不損之損也故曰</span>
<span class='tline' id='l187' data-llen='4030:4057'><a onclick="displayPageImage('KR1a0040', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4057:4080'>　其損七然知損而不知其所以損則損者偽也漢文</span>
<span class='tline' id='l189' data-llen='4080:4103'>　却千里馬而終之以儉得其所以損也晉武焚雉頭</span>
<span class='tline' id='l190' data-llen='4103:4126'>　裘而終之以奢不得其所以損也曷謂所以損曰誠</span>
<span class='tline' id='l191' data-llen='4126:4149'>　是也文王曰損有孚仲尼曰損而有孚言損之不可</span>
<span class='tline' id='l192' data-llen='4149:4172'>　不誠也故曰所以損者一然損下益上是剥下以厚</span>
<span class='tline' id='l193' data-llen='4172:4195'>　上也損剛益柔是消君子而長小人也可乎曰非是</span>
<span class='tline' id='l194' data-llen='4195:4218'>　之謂也損下益上者不於其貨於其徳損剛益柔者</span>
<span class='tline' id='l195' data-llen='4218:4241'>　不於其道於其政記曰為人臣者殺其身有益於君</span>
<span class='tline' id='l196' data-llen='4241:4268'><a onclick="displayPageImage('KR1a0040', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4268:4291'>　則為之此損下益上之義也傳曰政猛則施之以寛</span>
<span class='tline' id='l198' data-llen='4291:4314'>　又曰寛以濟猛此損剛益柔之義也聖人之言豈一</span>
<span class='tline' id='l199' data-llen='4314:4337'>　端而己哉然聖人之所謂損不出於聖人之意而出</span>
<span class='tline' id='l200' data-llen='4337:4360'>　於天下之時聖人何容心焉國奢示之以儉國儉示</span>
<span class='tline' id='l201' data-llen='4360:4382'>　之以禮故曰二簋應有時彊弗友剛克爕友柔克</span>
<span class='tline' id='l202' data-llen='4382:4405'>　故曰損剛益柔有時不然凶嵗不祭肺施之豐年則</span>
<span class='tline' id='l203' data-llen='4405:4428'>　隘平國用中典施之亂國則弛故曰損益盈虛與時</span>
<span class='tline' id='l204' data-llen='4428:4451'>　偕行卦形頂踵實而腹虛有二器上覆下承之象故</span>
<span class='tline' id='l205' data-llen='4451:4478'><a onclick="displayPageImage('KR1a0040', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4478:4484'>　曰二簋</span>
<span class='tline' id='l207' data-llen='4484:4500'>象曰山下有澤損君子以懲忿窒欲</span>
<span class='tline' id='l208' data-llen='4500:4523'>　此所謂損不善以益其善也觀兑之説君子得之以</span>
<span class='tline' id='l209' data-llen='4523:4546'>　懲其忿觀艮之止君子得之以窒其欲人之一性如</span>
<span class='tline' id='l210' data-llen='4546:4569'>　山之静如澤之清其忿也或觸之其欲也或誘之豈</span>
<span class='tline' id='l211' data-llen='4569:4592'>　其性哉深戒其觸之之端逆閉其誘之之隙損之又</span>
<span class='tline' id='l212' data-llen='4592:4605'>　損則忿欲銷而一性復矣</span>
<span class='tline' id='l213' data-llen='4605:4628'>初九已事遄往无咎酌損之象曰已事遄往尚合志也</span>
<span class='tline' id='l214' data-llen='4628:4655'><a onclick="displayPageImage('KR1a0040', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4655:4678'>　此損己以益人損下以益上之事也六四以隂柔而</span>
<span class='tline' id='l216' data-llen='4678:4701'>　居上非初九陽剛之賢應而助之而誰也然必應之</span>
<span class='tline' id='l217' data-llen='4701:4724'>　而不有其應之之迹助之而不居其助之之功損之</span>
<span class='tline' id='l218' data-llen='4724:4747'>　損善之善者也故事己則速去之又從而酌損之則</span>
<span class='tline' id='l219' data-llen='4747:4770'>　可以无咎而上合六四之志矣魯連却秦而辭其封</span>
<span class='tline' id='l220' data-llen='4770:4793'>　四皓安漢而不居其位庶㡬初九之義矣若至於宣</span>
<span class='tline' id='l221' data-llen='4793:4816'>　帝之背負芒刺宣宗之毛髮洒淅然後去則无及矣</span>
<span class='tline' id='l222' data-llen='4816:4823'>　况不去乎</span>
<span class='tline' id='l223' data-llen='4823:4850'><a onclick="displayPageImage('KR1a0040', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4850:4873'>九二利貞征凶弗損益之象曰九二利貞中以為志也</span>
<span class='tline' id='l225' data-llen='4873:4896'>　此損下益上而有不損之損也九二以剛陽之賢而</span>
<span class='tline' id='l226' data-llen='4896:4919'>　佐六五隂柔之君所以益於君也然以兑説之資而</span>
<span class='tline' id='l227' data-llen='4919:4942'>　濟剛陽之徳此非所以為中正也若使復損其剛則</span>
<span class='tline' id='l228' data-llen='4942:4965'>　流於不正不中之域矣故戒之以利貞戒之以征凶</span>
<span class='tline' id='l229' data-llen='4965:4988'>　戒之以中以為志皆使之不得損其剛也不損其剛</span>
<span class='tline' id='l230' data-llen='4988:5011'>　斯足以益其君矣故曰弗損益之魏无忠再相而變</span>
<span class='tline' id='l231' data-llen='5011:5034'>　其公清裴度晚節而安於浮沉皆損其剛者也征凶</span>
<span class='tline' id='l232' data-llen='5034:5061'><a onclick="displayPageImage('KR1a0040', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5061:5073'>　謂行之以兑説則凶也</span>
<span class='tline' id='l234' data-llen='5073:5096'>六三三人行則損一人一人行則得其友象曰一人行</span>
<span class='tline' id='l235' data-llen='5096:5102'>三則疑也</span>
<span class='tline' id='l236' data-llen='5102:5125'>　此六三損下益上之事聖人慰存六三以損中之益</span>
<span class='tline' id='l237' data-llen='5125:5148'>　之辭也天下之理消與長聚門損與益同根六三本</span>
<span class='tline' id='l238' data-llen='5148:5171'>　乾三之陽也與初九九二三陽同行者也而六三獨</span>
<span class='tline' id='l239' data-llen='5171:5194'>　損而為隂所謂三人行則損一人也聖人則慰存之</span>
<span class='tline' id='l240' data-llen='5194:5217'>　曰爾謂天下有損而不益者乎兊三爻而六三一隂</span>
<span class='tline' id='l241' data-llen='5217:5244'><a onclick="displayPageImage('KR1a0040', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5244:5267'>　則所謂一人行矣一人行必得其友而不孤故上九</span>
<span class='tline' id='l243' data-llen='5267:5290'>　應之是得其友也六三在下能損己以益上九上九</span>
<span class='tline' id='l244' data-llen='5290:5313'>　在上亦降心以交六三君臣相得咸有一徳而莫或</span>
<span class='tline' id='l245' data-llen='5313:5336'>　二之者此舜得堯之事也孝於父母不得於父母弟</span>
<span class='tline' id='l246' data-llen='5336:5359'>　於兄弟不得於兄弟非三人行則損一人乎然无鄰</span>
<span class='tline' id='l247' data-llen='5359:5382'>　於歴山而堯為之鄰无侣於河濵而堯為之侣非一</span>
<span class='tline' id='l248' data-llen='5382:5405'>　人行則得其友乎三人同行其衆可喜也而見疑於</span>
<span class='tline' id='l249' data-llen='5405:5428'>　二人一人獨行其孤可弔也而得友於一人豈惟損</span>
<span class='tline' id='l250' data-llen='5428:5455'><a onclick="displayPageImage('KR1a0040', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5455:5478'>　益无定形哉親踈衆寡亦无定與矣聖人因一人之</span>
<span class='tline' id='l252' data-llen='5478:5501'>　行而得致一之理故仲尼繫之曰言致一也天地之</span>
<span class='tline' id='l253' data-llen='5501:5517'>　化醇男女之化生亦若是而已矣</span>
<span class='tline' id='l254' data-llen='5517:5539'>六四損其疾使遄有喜无咎象曰損其疾亦可喜也</span>
<span class='tline' id='l255' data-llen='5539:5562'>　此聖人勸六四損己以從人損不善以益其善也去</span>
<span class='tline' id='l256' data-llen='5562:5585'>　病必醫去過必師六四之有疾不醫之以初九之師</span>
<span class='tline' id='l257' data-llen='5585:5608'>　何能損乎然改過去疾而不速猶在吝與咎之域也</span>
<span class='tline' id='l258' data-llen='5608:5631'>　速改則可喜而无咎矣然則六四何為而有疾也六</span>
<span class='tline' id='l259' data-llen='5631:5658'><a onclick="displayPageImage('KR1a0040', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5658:5681'>　四以隂柔之資居下卦之上宅近君之位富貴誘於</span>
<span class='tline' id='l261' data-llen='5681:5704'>　前忿欲動於中此其膏肓也不有初九剛方之師友</span>
<span class='tline' id='l262' data-llen='5704:5727'>　其孰從而切磋救之哉子産容國人之議己以自藥</span>
<span class='tline' id='l263' data-llen='5727:5750'>　而不毁鄉校可謂能損其疾而懲忿魏獻子聽閻沒</span>
<span class='tline' id='l264' data-llen='5750:5773'>　女寛之諷諫以自警而辭梗陽人可謂能損其疾而</span>
<span class='tline' id='l265' data-llen='5773:5796'>　窒欲然曰亦可喜者亦之為言次之辭也无疾上也</span>
<span class='tline' id='l266' data-llen='5796:5806'>　有疾而損之次矣</span>
<span class='tline' id='l267' data-llen='5806:5829'>六五或益之十朋之龜弗克違元吉象曰六五元吉自</span>
<span class='tline' id='l268' data-llen='5829:5856'><a onclick="displayPageImage('KR1a0040', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5856:5861'>上祐也</span>
<span class='tline' id='l270' data-llen='5861:5884'>　此聖人賛六五之損己從人有損中之益之盛徳也</span>
<span class='tline' id='l271' data-llen='5884:5907'>　六五以山嶽配天之徳宅大中至正之位為損卦之</span>
<span class='tline' id='l272' data-llen='5907:5930'>　君而其中空洞寛廣謙柔挹損以從在下之羣賢天</span>
<span class='tline' id='l273' data-llen='5930:5953'>　下之有善者所以皆説而願増益其髙大也或益之</span>
<span class='tline' id='l274' data-llen='5953:5976'>　者或之為言非一人可指之謂也一人益之十人朋</span>
<span class='tline' id='l275' data-llen='5976:5999'>　而從之龜筮亦皆從而弗違之人謀鬼謀百姓與能</span>
<span class='tline' id='l276' data-llen='5999:6022'>　此所以為大吉而自天祐之與此大舜舍己從人之</span>
<span class='tline' id='l277' data-llen='6022:6049'><a onclick="displayPageImage('KR1a0040', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6049:6055'>　盛徳也</span>
<span class='tline' id='l279' data-llen='6055:6078'>上九弗損益之无咎貞吉利有攸往得臣无家象曰弗</span>
<span class='tline' id='l280' data-llen='6078:6087'>損益之大得志也</span>
<span class='tline' id='l281' data-llen='6087:6110'>　此聖人賛上九不損之損之盛徳也上九居損之終</span>
<span class='tline' id='l282' data-llen='6110:6133'>　位艮之極居損之終則必變之以不損位艮之極則</span>
<span class='tline' id='l283' data-llen='6133:6156'>　必止之以不損當節損之世下皆損己以益其上上</span>
<span class='tline' id='l284' data-llen='6156:6179'>　又能不損其下以益其下宜其无咎宜其正吉宜其</span>
<span class='tline' id='l285' data-llen='6179:6202'>　利有攸往宜其得臣无家无往而不得志也故曰大</span>
<span class='tline' id='l286' data-llen='6202:6229'><a onclick="displayPageImage('KR1a0040', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6229:6252'>　得志也大禹菲食而天下无飢民文王卑服而天下</span>
<span class='tline' id='l288' data-llen='6252:6275'>　无凍老漢文集書囊罷露臺而天下有煙火萬里之</span>
<span class='tline' id='l289' data-llen='6275:6298'>　富寔皆損之上九也得臣謂得天下臣民之心无家</span>
<span class='tline' id='l290' data-llen='6298:6309'>　謂无自私其家之益</span>
<span class='tline' id='l291' data-llen='6309:6319'>䷩<span class='krp-note'>震下/巽上</span></span>
<span class='tline' id='l292' data-llen='6319:6342'>益利有攸往利渉大川彖曰益損上益下民説无疆自</span>
<span class='tline' id='l293' data-llen='6342:6365'>上下下其道大光利有攸往中正有慶利渉大川木道</span>
<span class='tline' id='l294' data-llen='6365:6388'>乃行益動而巽日進无疆天施地生其益无方凡益之</span>
<span class='tline' id='l295' data-llen='6388:6415'><a onclick="displayPageImage('KR1a0040', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6415:6422'>道與時偕行</span>
<span class='tline' id='l297' data-llen='6422:6445'>　益之為道以損人者施諸己則約而豐以益己者施</span>
<span class='tline' id='l298' data-llen='6445:6468'>　諸人則散而聚民説无疆不曰豐且聚乎以卑人者</span>
<span class='tline' id='l299' data-llen='6468:6491'>　施諸己則卑而不可踰以尊己者施諸人則謙而尊</span>
<span class='tline' id='l300' data-llen='6491:6514'>　其道大光不曰不可踰而尊乎得此道者是惟无動</span>
<span class='tline' id='l301' data-llen='6514:6537'>　動罔不利矣是故天下无事則下令如流水事焉往</span>
<span class='tline' id='l302' data-llen='6537:6560'>　而不行故曰利有攸往天下有事則渉險如夷塗難</span>
<span class='tline' id='l303' data-llen='6560:6583'>　何向而不濟故曰利渉大川事必行而難必濟夫豈</span>
<span class='tline' id='l304' data-llen='6583:6610'><a onclick="displayPageImage('KR1a0040', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6610:6633'>　吾一人獨能之乎其行也或先之其濟也或左右之</span>
<span class='tline' id='l306' data-llen='6633:6656'>　何也道光而民悦故也何也損己而益人卑己而尊</span>
<span class='tline' id='l307' data-llen='6656:6679'>　人故也聖人以此道而示人至矣猶曰未也又曰何</span>
<span class='tline' id='l308' data-llen='6679:6702'>　以動而罔不利乎卑巽以動故也震以動者動必沮</span>
<span class='tline' id='l309' data-llen='6702:6725'>　巽以動者動必進故曰益動而巽日進无疆豈惟人</span>
<span class='tline' id='l310' data-llen='6725:6748'>　哉天地且然天氣降而施諸地然後地氣騰而生夫</span>
<span class='tline' id='l311' data-llen='6748:6771'>　物天且損上而益下自上而下下而况於人乎故夫</span>
<span class='tline' id='l312' data-llen='6771:6794'>　益人之道非人為也與天時偕行而已矣惟聖人以</span>
<span class='tline' id='l313' data-llen='6794:6821'><a onclick="displayPageImage('KR1a0040', 'WYG', '011-18a' );" name="011-18a" class="pb">[011-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6821:6844'>　己益人惟聖人以天益己大哉益乎乾之四在上乃</span>
<span class='tline' id='l315' data-llen='6844:6867'>　損陽而為隂坤之初在下乃益隂而為陽此卦之損</span>
<span class='tline' id='l316' data-llen='6867:6890'>　上益下也乾之初九在上乃遜坤之初六於己上而</span>
<span class='tline' id='l317' data-llen='6890:6913'>　己下之此卦之自上下下也震能動巽能巽故為益</span>
<span class='tline' id='l318' data-llen='6913:6936'>　動而巽初九為天施六四為地生中謂九五正謂六</span>
<span class='tline' id='l319' data-llen='6936:6954'>　二木道謂震巽皆木施生謂天地生木</span>
<span class='tline' id='l320' data-llen='6954:6972'>象曰風雷益君子以見善則遷有過則改</span>
<span class='tline' id='l321' data-llen='6972:6995'>　風與雷相資而相益程子言之盡矣君子體之以風</span>
<span class='tline' id='l322' data-llen='6995:7022'><a onclick="displayPageImage('KR1a0040', 'WYG', '011-18b' );" name="011-18b" class="pb">[011-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7022:7045'>　之長萬物而長一己故見善則遷以雷之威萬物而</span>
<span class='tline' id='l324' data-llen='7045:7068'>　威一心故有過則改風以長之則益一善而為萬善</span>
<span class='tline' id='l325' data-llen='7068:7091'>　雷以威之則損不善以益至善然則君子損己以益</span>
<span class='tline' id='l326' data-llen='7091:7114'>　人未至也損己以益己斯至矣顔子服膺於一善見</span>
<span class='tline' id='l327' data-llen='7114:7137'>　善而遷者也有不善必知知不善必不行有過而改</span>
<span class='tline' id='l328' data-llen='7137:7158'>　者也改過故克己遷善故復禮為仁大哉顔子</span>
<span class='tline' id='l329' data-llen='7158:7181'>初九利用為大作元吉无咎象曰元吉无咎下不厚事</span>
<span class='tline' id='l330' data-llen='7181:7184'>也</span>
<span class='tline' id='l331' data-llen='7184:7211'><a onclick="displayPageImage('KR1a0040', 'WYG', '011-19a' );" name="011-19a" class="pb">[011-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7211:7234'>　不有益天下之大才不可以任益天下之大事不有</span>
<span class='tline' id='l333' data-llen='7234:7257'>　益天下之大徳不可御益天下之大才初九以陽剛</span>
<span class='tline' id='l334' data-llen='7257:7280'>　之才為震動之主得六四近臣之應是故位一卦之</span>
<span class='tline' id='l335' data-llen='7280:7303'>　最下而利於作益天下之大事然聖人喜其才而憂</span>
<span class='tline' id='l336' data-llen='7303:7326'>　其心何也大事者非常之事也如唐虞之禪湯武之</span>
<span class='tline' id='l337' data-llen='7326:7349'>　革伊霍之廢立旦息姑之攝是也有利用為大作之</span>
<span class='tline' id='l338' data-llen='7349:7372'>　才而无至善之徳且挟専權自厚之心是於天下國</span>
<span class='tline' id='l339' data-llen='7372:7395'>　家能吉而无咎乎元者善之長也夫惟有天徳之人</span>
<span class='tline' id='l340' data-llen='7395:7422'><a onclick="displayPageImage('KR1a0040', 'WYG', '011-19b' );" name="011-19b" class="pb">[011-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7422:7445'>　為衆善之長且有不自厚其事之心斯可以作天下</span>
<span class='tline' id='l342' data-llen='7445:7468'>　之大事興天下之大利為天下之大益吉而无咎矣</span>
<span class='tline' id='l343' data-llen='7468:7491'>　不然子之即堯舜吳濞即湯武桓温即伊霍王莽即</span>
<span class='tline' id='l344' data-llen='7491:7499'>　周公魯隠乎</span>
<span class='tline' id='l345' data-llen='7499:7522'>六二或益之十朋之龜弗克違永貞吉王用享于帝吉</span>
<span class='tline' id='l346' data-llen='7522:7533'>象曰或益之自外来也</span>
<span class='tline' id='l347' data-llen='7533:7556'>　或益之十朋之龜弗克違此損之六五之爻辭也而</span>
<span class='tline' id='l348' data-llen='7556:7579'>　益之六二亦云皆致柔虛中自損有受之益也然六</span>
<span class='tline' id='l349' data-llen='7579:7606'><a onclick="displayPageImage('KR1a0040', 'WYG', '011-20a' );" name="011-20a" class="pb">[011-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7606:7629'>　五曰元吉而六二曰永貞吉者程子謂六五以柔居</span>
<span class='tline' id='l351' data-llen='7629:7652'>　剛六二以柔居柔故戒六二以常永貞固則吉也夫</span>
<span class='tline' id='l352' data-llen='7652:7675'>　惟六二能虗中以有受一或人益之矣十人之衆又</span>
<span class='tline' id='l353' data-llen='7675:7698'>　朋而益之龜筮鬼神又弗違而益之宜其為吾王所</span>
<span class='tline' id='l354' data-llen='7698:7721'>　用與之享上帝而天亦益之以吉也書曰惟尹躬暨</span>
<span class='tline' id='l355' data-llen='7721:7744'>　湯咸有一徳克享天心又曰籲俊尊上帝皆王用享</span>
<span class='tline' id='l356' data-llen='7744:7767'>　于帝吉之謂也曰或益之自外来中不虛外敢来乎</span>
<span class='tline' id='l357' data-llen='7767:7790'>六三益之用凶事无咎有孚中行告公用圭象曰益用</span>
<span class='tline' id='l358' data-llen='7790:7817'><a onclick="displayPageImage('KR1a0040', 'WYG', '011-20b' );" name="011-20b" class="pb">[011-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7817:7825'>凶事固有之也</span>
<span class='tline' id='l360' data-llen='7825:7848'>　六三柔體也然居下之上處剛之位據動之極見有</span>
<span class='tline' id='l361' data-llen='7848:7871'>　可以益天下之事則决然自我而益之果於益而忘</span>
<span class='tline' id='l362' data-llen='7871:7894'>　其專也故聖人戒之不一而足曰用凶事无咎者惟</span>
<span class='tline' id='l363' data-llen='7894:7917'>　危難不得已而用則无咎非危難則有咎矣若穰苴</span>
<span class='tline' id='l364' data-llen='7917:7940'>　之斬莊賈用之平世則專紀信之乘王車用之治世</span>
<span class='tline' id='l365' data-llen='7940:7963'>　則僣是也曰有孚者惟有愛君益國之誠則可不然</span>
<span class='tline' id='l366' data-llen='7963:7986'>　則行詐以益亂矣若王莽之居攝而假周公之忠是</span>
<span class='tline' id='l367' data-llen='7986:8013'><a onclick="displayPageImage('KR1a0040', 'WYG', '011-21a' );" name="011-21a" class="pb">[011-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8013:8036'>　也曰中行者惟果於為益而不為過甚則可不然則</span>
<span class='tline' id='l369' data-llen='8036:8059'>　亂常以濟姦矣若王敦之疾劉隗而舉兵内向是也</span>
<span class='tline' id='l370' data-llen='8059:8082'>　曰告公者吾力可為而必告之君若孔子欲討田常</span>
<span class='tline' id='l371' data-llen='8082:8105'>　則不敢專而請於哀公是也曰用圭者祭祀朝聘无</span>
<span class='tline' id='l372' data-llen='8105:8128'>　不用圭動必以禮也不然非禮而動雖益而不許若</span>
<span class='tline' id='l373' data-llen='8128:8151'>　趙鞅入于晉陽以叛天王狩于河陽是也聖人之五</span>
<span class='tline' id='l374' data-llen='8151:8174'>　戒可不懼乎曰益用凶事固有之也則又寛其四而</span>
<span class='tline' id='l375' data-llen='8174:8197'>　嚴其一矣若曰惟凶事則固有是舉不然則否然則</span>
<span class='tline' id='l376' data-llen='8197:8224'><a onclick="displayPageImage('KR1a0040', 'WYG', '011-21b' );" name="011-21b" class="pb">[011-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8224:8247'>　有可以益天下之事君子皆坐視而不為乎曰益之</span>
<span class='tline' id='l378' data-llen='8247:8270'>　而益則奚而不可為益之而損則奚而可為故陳竇</span>
<span class='tline' id='l379' data-llen='8270:8288'>　之益漢訓注之益唐兹益也不如其己</span>
<span class='tline' id='l380' data-llen='8288:8311'>六四中行告公從利用為依遷國象曰告公從以益志</span>
<span class='tline' id='l381' data-llen='8311:8314'>也</span>
<span class='tline' id='l382' data-llen='8314:8337'>　六四以柔居柔又巽之下以順居卑必進之於中乃</span>
<span class='tline' id='l383' data-llen='8337:8360'>　可有行也然柔順之極者懦不能以自行必告於公</span>
<span class='tline' id='l384' data-llen='8360:8383'>　上而見從乃可行焉弱不能以自立必舍其故國而</span>
<span class='tline' id='l385' data-llen='8383:8410'><a onclick="displayPageImage('KR1a0040', 'WYG', '011-22a' );" name="011-22a" class="pb">[011-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8410:8433'>　用遷乃可立焉力不能以自遷必得其與國以相依</span>
<span class='tline' id='l387' data-llen='8433:8456'>　乃可遷焉故周遷依晉鄭邢遷依齊許遷依楚皆弱</span>
<span class='tline' id='l388' data-llen='8456:8481'>　故也若盤庚之遷亳髙祖之遷長安光武之遷雒陽何依</span>
<span class='tline' id='l389' data-llen='8481:8503'>　人之有以益志者六四非无益人之志才不足耳</span>
<span class='tline' id='l390' data-llen='8503:8526'>九五有孚惠心勿問元吉有孚惠我徳象曰有孚惠心</span>
<span class='tline' id='l391' data-llen='8526:8539'>勿問之矣惠我徳大得志也</span>
<span class='tline' id='l392' data-llen='8539:8562'>　九五以剛陽之才中正之徳居益之時為益之君惠</span>
<span class='tline' id='l393' data-llen='8562:8585'>　萌於心天下不問而蒙其益之吉益被於人天下信</span>
<span class='tline' id='l394' data-llen='8585:8612'><a onclick="displayPageImage('KR1a0040', 'WYG', '011-22b' );" name="011-22b" class="pb">[011-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8612:8635'>　之而懐其徳之惠九五何道而臻此哉有至誠益人</span>
<span class='tline' id='l396' data-llen='8635:8658'>　之心故也有孚惠心上之誠也有孚惠我徳下之信</span>
<span class='tline' id='l397' data-llen='8658:8681'>　也上下交孚而九五之志得矣二帝三王至矣以仁</span>
<span class='tline' id='l398' data-llen='8681:8704'>　率天下而民從之成康文景其庶乎損之六五言益</span>
<span class='tline' id='l399' data-llen='8704:8727'>　而不言損損之至也益之九五言惠而不言益益之</span>
<span class='tline' id='l400' data-llen='8727:8750'>　盛也程子云陽寔在中有孚之象王輔嗣云益莫大</span>
<span class='tline' id='l401' data-llen='8750:8760'>　於信惠莫大於心</span>
<span class='tline' id='l402' data-llen='8760:8783'>上九莫益之或撃之立心勿恒凶象曰莫益之偏辭也</span>
<span class='tline' id='l403' data-llen='8783:8810'><a onclick="displayPageImage('KR1a0040', 'WYG', '011-23a' );" name="011-23a" class="pb">[011-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8810:8819'>或撃之自外来也</span>
<span class='tline' id='l405' data-llen='8819:8842'>　以善益己己益而人不損以利益己人損而已不益</span>
<span class='tline' id='l406' data-llen='8842:8865'>　上九居益之極位益之亢而剛以上人此非以善益</span>
<span class='tline' id='l407' data-llen='8865:8888'>　己也利而己利之所在可均而不可偏上九不均之</span>
<span class='tline' id='l408' data-llen='8888:8911'>　以益人而偏之以益己偏之以益己而争之者至矣</span>
<span class='tline' id='l409' data-llen='8911:8934'>　故人皆莫肯益之豈惟莫肯益之有撃而奪之者矣</span>
<span class='tline' id='l410' data-llen='8934:8957'>　惟其立心之偏利而不知均利之當理此其所以凶</span>
<span class='tline' id='l411' data-llen='8957:8977'>　自外来也中不偏外敢来乎鹿臺郿塢是已</span>
<span class='tline' id='l412' data-llen='8977:9004'><a onclick="displayPageImage('KR1a0040', 'WYG', '011-23b' );" name="011-23b" class="pb">[011-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9004:9007'>　</span>
<span class='tline' id='l414' data-llen='9007:9010'>　</span>
<span class='tline' id='l415' data-llen='9010:9013'>　</span>
<span class='tline' id='l416' data-llen='9013:9016'>　</span>
<span class='tline' id='l417' data-llen='9016:9019'>　</span>
<span class='tline' id='l418' data-llen='9019:9022'>　</span>
<span class='tline' id='l419' data-llen='9022:9025'>　</span>
<span class='tline' id='l420' data-llen='9025:9035'>　誠齋易傳卷十一</span>
</p>
<p>
</p>
  </div>
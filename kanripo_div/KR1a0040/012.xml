<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0040', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　誠齋易傳卷十二</span><br/>
<span class='tline' id='l10' data-llen='200:220'>　　　　　　　　　　　宋　楊萬里　撰</span><br/>
<span class='tline' id='l11' data-llen='220:230'>䷪<span class='krp-note'>乾下/兑上</span></span><br/>
<span class='tline' id='l12' data-llen='230:253'>夬揚於王庭孚號有厲告自邑不利即戎利有攸徃彖</span><br/>
<span class='tline' id='l13' data-llen='253:276'>曰夬決也剛決柔也健而説決而和揚於王庭柔乗五</span><br/>
<span class='tline' id='l14' data-llen='276:299'>剛也孚號有厲其危乃光也告自邑不利即戎所尚乃</span><br/>
<span class='tline' id='l15' data-llen='299:312'>窮也利有攸徃剛長乃終也</span><br/>
<span class='tline' id='l16' data-llen='312:338'><a onclick="displayPageImage('KR1a0040', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='338:361'>　大以五陽而決去一隂以五君子而決去一小人此</span><br/>
<span class='tline' id='l18' data-llen='361:384'>　舜舉十六相去四凶周公與十夫去三監之時也宜</span><br/>
<span class='tline' id='l19' data-llen='384:407'>　其甚易而无難矣而聖人於此有懼心焉謂勿專倚</span><br/>
<span class='tline' id='l20' data-llen='407:430'>　乾之健必濟以兑之説然後小人可以決去而天下</span><br/>
<span class='tline' id='l21' data-llen='430:453'>　國家可以和平而无傷也古者孰有不以存小人而</span><br/>
<span class='tline' id='l22' data-llen='453:476'>　傷君子不以去小人而傷國哉漢之去宦官以袁紹</span><br/>
<span class='tline' id='l23' data-llen='476:499'>　而漢亡亦以紹唐之去宦官以崔昌遐而唐亡亦以</span><br/>
<span class='tline' id='l24' data-llen='499:522'>　昌遐去小人可易言哉故以其有乗五剛之大罪我</span><br/>
<span class='tline' id='l25' data-llen='522:548'><a onclick="displayPageImage('KR1a0040', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='548:571'>　是以聲其罪而揚之於王庭以其有不可忽之危機</span><br/>
<span class='tline' id='l27' data-llen='571:594'>　我是以信其令而警之以惕厲以共有不可恃之剛</span><br/>
<span class='tline' id='l28' data-llen='594:617'>　武我是以告其徒以尚武之必窮以其有一隂之猶</span><br/>
<span class='tline' id='l29' data-llen='617:640'>　存我是以勉其徃以必至於純乾而乃終夫揚庭之</span><br/>
<span class='tline' id='l30' data-llen='640:663'>　未旣惕厲之已至乃有勇中之怯健而説決而和也</span><br/>
<span class='tline' id='l31' data-llen='663:686'>　尚武之方戒利徃之復進又有怯中之勇説而健和</span><br/>
<span class='tline' id='l32' data-llen='686:709'>　而決也聖人之去小人豈一端而足哉告自邑猶言</span><br/>
<span class='tline' id='l33' data-llen='709:722'>　告我家也言徧告五陽也</span><br/>
<span class='tline' id='l34' data-llen='722:748'><a onclick="displayPageImage('KR1a0040', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='748:768'>象曰澤上於天夬君子以施禄及下居德則忌</span><br/>
<span class='tline' id='l36' data-llen='768:791'>　澤卑則鍾而聚髙則潰而決澤上於天髙矣安得而</span><br/>
<span class='tline' id='l37' data-llen='791:814'>　不決君子觀其決而及物之象故不專利於己而必</span><br/>
<span class='tline' id='l38' data-llen='814:837'>　施之以及下觀其髙而必潰之象故不敢居其聖而</span><br/>
<span class='tline' id='l39' data-llen='837:854'>　必戒之以為忌忌如道家所忌之忌</span><br/>
<span class='tline' id='l40' data-llen='854:875'>初九壯於前趾徃不勝為咎象曰不勝而徃咎也</span><br/>
<span class='tline' id='l41' data-llen='875:898'>　初九陽壯之初位乎四陽之下趾之象也而決然行</span><br/>
<span class='tline' id='l42' data-llen='898:921'>　乎四陽之先前趾之象也倚一陽之壯而不待四陽</span><br/>
<span class='tline' id='l43' data-llen='921:947'><a onclick="displayPageImage('KR1a0040', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='947:970'>　之長鋭於行而躁於徃欲以孤力而決去小人一小</span><br/>
<span class='tline' id='l45' data-llen='970:993'>　人雖㣲矣其易勝乎勝在徃先者勝徃在勝先者負</span><br/>
<span class='tline' id='l46' data-llen='993:1016'>　況不勝在徃先者乎故周公言徃不勝而仲尼斷之</span><br/>
<span class='tline' id='l47' data-llen='1016:1039'>　曰不勝而徃宜其咎也此陽處父抑趙盾宋義排項</span><br/>
<span class='tline' id='l48' data-llen='1039:1049'>　羽所以皆為咎也</span><br/>
<span class='tline' id='l49' data-llen='1049:1071'>九二惕號莫夜有戎勿恤象曰有戎勿恤得中道也</span><br/>
<span class='tline' id='l50' data-llen='1071:1094'>　九二以剛陽之才當夬決之時得大臣之位遇同德</span><br/>
<span class='tline' id='l51' data-llen='1094:1117'>　之君有衆陽之助可以決而無疑矣而能居柔以晦</span><br/>
<span class='tline' id='l52' data-llen='1117:1143'><a onclick="displayPageImage('KR1a0040', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1143:1166'>　其剛得中而戒於過雖於四陽之盛而決一隂之衰</span><br/>
<span class='tline' id='l54' data-llen='1166:1189'>　乃惕然若臨大敵諄然若警夕掫有備如此雖有兵</span><br/>
<span class='tline' id='l55' data-llen='1189:1212'>　戎之驟至亦勿憂恤矣此狄仁傑從容存唐之事也</span><br/>
<span class='tline' id='l56' data-llen='1212:1235'>　不然无仁傑之志而竊仁傑之跡則為張禹孔光胡</span><br/>
<span class='tline' id='l57' data-llen='1235:1250'>　廣趙戒尊養時賊矣莫夜句絶</span><br/>
<span class='tline' id='l58' data-llen='1250:1273'>九三壯于頄有凶君子夬夬獨行遇雨若濡有愠无咎</span><br/>
<span class='tline' id='l59' data-llen='1273:1285'>象曰君子夬夬終無咎也</span><br/>
<span class='tline' id='l60' data-llen='1285:1308'>　壯于頄王輔嗣謂上六是也頄者頰之骨也體之在</span><br/>
<span class='tline' id='l61' data-llen='1308:1334'><a onclick="displayPageImage('KR1a0040', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1334:1357'>　上者也九三外列乎五陽衆君子之林而内為上六</span><br/>
<span class='tline' id='l63' data-llen='1357:1380'>　一小人之助此小人之諜而君子之家冦也雖然不</span><br/>
<span class='tline' id='l64' data-llen='1380:1403'>　可疾而可曉也聖人曉之曰来汝九三取凶在汝取</span><br/>
<span class='tline' id='l65' data-llen='1403:1426'>　无咎亦在汝汝君子徒也舍君子從小人凶之道也</span><br/>
<span class='tline' id='l66' data-llen='1426:1449'>　舍小人從君子无咎之道也壯于頄是從小人也獨</span><br/>
<span class='tline' id='l67' data-llen='1449:1472'>　行遇雨是從小人也君子夬夬是從君子也若濡有</span><br/>
<span class='tline' id='l68' data-llen='1472:1495'>　愠是從君子也居下而壯乎上處陽而應乎隂非壯</span><br/>
<span class='tline' id='l69' data-llen='1495:1518'>　于頄之象乎舍羣陽而孑與之同志應一隂而任己</span><br/>
<span class='tline' id='l70' data-llen='1518:1544'><a onclick="displayPageImage('KR1a0040', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1544:1567'>　以獨行不惟應之又與之和合若隂陽之和而雨焉</span><br/>
<span class='tline' id='l72' data-llen='1567:1590'>　非獨行遇雨之象乎棄同而即異叛正而附邪天下</span><br/>
<span class='tline' id='l73' data-llen='1590:1613'>　其孰能説之此其所以凶也汝曷不決而又決以絶</span><br/>
<span class='tline' id='l74' data-llen='1613:1636'>　上六之交汝曷不決而又決以協羣陽之志夬夬者</span><br/>
<span class='tline' id='l75' data-llen='1636:1659'>　決而又決也若濡者若上六之濡己而汙己也有愠</span><br/>
<span class='tline' id='l76' data-llen='1659:1682'>　者以上六為羞惡而愠見也去汙以自潔舍故以自</span><br/>
<span class='tline' id='l77' data-llen='1682:1705'>　新天下孰不與之此其所以無咎也段紀明助閹尹</span><br/>
<span class='tline' id='l78' data-llen='1705:1728'>　而害忠烈壯于頄而獨行遇雨者也温太真舍王處</span><br/>
<span class='tline' id='l79' data-llen='1728:1754'><a onclick="displayPageImage('KR1a0040', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1754:1777'>　仲而歸朝廷君子夬夬而若濡有愠者也為九三者</span><br/>
<span class='tline' id='l81' data-llen='1777:1800'>　其亦謹所擇以從聖人之曉已哉九三與九四皆有</span><br/>
<span class='tline' id='l82' data-llen='1800:1823'>　君子小人兩從之嫌而九三獨无咎者九四聞言不</span><br/>
<span class='tline' id='l83' data-llen='1823:1846'>　信而九三君子夬夬也何也九三以陽居陽九四以</span><br/>
<span class='tline' id='l84' data-llen='1846:1853'>　陽居隂也</span><br/>
<span class='tline' id='l85' data-llen='1853:1876'>九四臀无膚其行次且牽羊悔亡聞言不信象曰其行</span><br/>
<span class='tline' id='l86' data-llen='1876:1892'>次且位不當也聞言不信聰不明也</span><br/>
<span class='tline' id='l87' data-llen='1892:1915'>　兑為羊九四兑之初也臀下體九四兑之下也羊者</span><br/>
<span class='tline' id='l88' data-llen='1915:1941'><a onclick="displayPageImage('KR1a0040', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1941:1965'>　性之狠也陽者德之剛九四以狠濟剛宜其與羣陽並</span><br/>
<span class='tline' id='l90' data-llen='1965:1988'>　進以夬去一隂今乃不然九則陽之質四則隂之位</span><br/>
<span class='tline' id='l91' data-llen='1988:2011'>　以陽處隂以剛居柔於是百鍊為繞指夬決為不斷</span><br/>
<span class='tline' id='l92' data-llen='2011:2034'>　矣欲止而不進三陽進之於後而見傷是以有臀無</span><br/>
<span class='tline' id='l93' data-llen='2034:2057'>　膚之象欲進而不止則不當剛夬之位而弗果是以</span><br/>
<span class='tline' id='l94' data-llen='2057:2080'>　有其行次且之象欲從九五之牽于前而有行則不</span><br/>
<span class='tline' id='l95' data-llen='2080:2103'>　能忍狠愎之性而必違是以有不信悔亡之言之象</span><br/>
<span class='tline' id='l96' data-llen='2103:2126'>　劉牢之既從朝廷復背朝廷既從靈寶復背靈寶從</span><br/>
<span class='tline' id='l97' data-llen='2126:2152'><a onclick="displayPageImage('KR1a0040', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2152:2175'>　順順者不納從逆逆者疑之既不得為君子又不得</span><br/>
<span class='tline' id='l99' data-llen='2175:2198'>　為小人哀哉以陽處隂九二九四同之所以異者九</span><br/>
<span class='tline' id='l100' data-llen='2198:2209'>　二中正九四媚説也</span><br/>
<span class='tline' id='l101' data-llen='2209:2231'>九五莧陸夬夬中行无咎象曰中行无咎中未光也</span><br/>
<span class='tline' id='l102' data-llen='2231:2254'>　莧陸草之脆夬夬決之强中行決之和无咎決之安</span><br/>
<span class='tline' id='l103' data-llen='2254:2277'>　未光決之憾九五為決小人之主合衆陽君子之助</span><br/>
<span class='tline' id='l104' data-llen='2277:2300'>　以決上六一隂之衰如拔莧陸之草不啻也而何至</span><br/>
<span class='tline' id='l105' data-llen='2300:2323'>　煩吾君夬夬之極力哉既決之極力而不遺餘力矣</span><br/>
<span class='tline' id='l106' data-llen='2323:2349'><a onclick="displayPageImage('KR1a0040', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2349:2373'>　而又行之以中而又僅能无咎而又有未足為光大之</span><br/>
<span class='tline' id='l108' data-llen='2373:2396'>　憾何也易中有難夬中有牽故也一隂易去而去之</span><br/>
<span class='tline' id='l109' data-llen='2396:2419'>　何難强君易決而決之奚牽曰惟小人易近而難遠</span><br/>
<span class='tline' id='l110' data-llen='2419:2442'>　非難遠也近之則難逺也近則寵寵則尊尊則僭僭</span><br/>
<span class='tline' id='l111' data-llen='2442:2465'>　則强强則難逺李輔國者其初一家奴而其晚號尚</span><br/>
<span class='tline' id='l112' data-llen='2465:2488'>　父貫盈罪大而代宗不敢顯戮之至遣盗以竊其首</span><br/>
<span class='tline' id='l113' data-llen='2488:2511'>　焉殺之者夬夬也遣盗者中行也誅一小人而无變</span><br/>
<span class='tline' id='l114' data-llen='2511:2534'>　者无咎也然隂竊殺之而不明正邦刑亦可羞矣是</span><br/>
<span class='tline' id='l115' data-llen='2534:2560'><a onclick="displayPageImage('KR1a0040', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2560:2583'>　足為光大乎九五其初近上六而其終不得不去上</span><br/>
<span class='tline' id='l117' data-llen='2583:2606'>　六上六恃寵而上其君矣可得而去乎九五忍耻而</span><br/>
<span class='tline' id='l118' data-llen='2606:2629'>　以中道去之幸於无咎變而已矣何光大之有程子</span><br/>
<span class='tline' id='l119' data-llen='2629:2641'>　云莧陸馬齒也故至脆</span><br/>
<span class='tline' id='l120' data-llen='2641:2661'>上六无號終有凶象曰无號之凶終不可長也</span><br/>
<span class='tline' id='l121' data-llen='2661:2684'>　夬之上六見聖人之仁心如天之大也何也不惟慶</span><br/>
<span class='tline' id='l122' data-llen='2684:2707'>　君子而深所以弔小人也曷為弔小人也小人亦受</span><br/>
<span class='tline' id='l123' data-llen='2707:2730'>　中於天與我同類者也特不能克其利心以復其良</span><br/>
<span class='tline' id='l124' data-llen='2730:2756'><a onclick="displayPageImage('KR1a0040', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2756:2779'>　心爾上六以一隂而乗五陽之上自以為得矣不知</span><br/>
<span class='tline' id='l126' data-llen='2779:2802'>　五陽長而己必消及其消亡而後號咷也聖人曰汝</span><br/>
<span class='tline' id='l127' data-llen='2802:2825'>　至於此其勿號咷乎其終有凶而不可久長也乎庶</span><br/>
<span class='tline' id='l128' data-llen='2825:2848'>　其未至於此者猶可有改乎詩曰啜其泣矣何嗟及</span><br/>
<span class='tline' id='l129' data-llen='2848:2871'>　矣其夬之上六乎李斯父子潘岳友朋臨刑之時正</span><br/>
<span class='tline' id='l130' data-llen='2871:2877'>　如此爾</span><br/>
<span class='tline' id='l131' data-llen='2877:2887'>䷫<span class='krp-note'>巽下/乾上</span></span><br/>
<span class='tline' id='l132' data-llen='2887:2910'>姤女壯勿用取女彖曰姤遇也柔遇剛也勿用取女不</span><br/>
<span class='tline' id='l133' data-llen='2910:2936'><a onclick="displayPageImage('KR1a0040', 'WYG', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2936:2959'>可與長也天地相遇品物咸章也剛遇中正天下大行</span><br/>
<span class='tline' id='l135' data-llen='2959:2969'>也姤之時義大矣哉</span><br/>
<span class='tline' id='l136' data-llen='2969:2992'>　隂陽之相為消長如循環然剥者陽之消然剥極為</span><br/>
<span class='tline' id='l137' data-llen='2992:3015'>　復不旋踵而一陽生夬者隂之消然夬極為姤不旋</span><br/>
<span class='tline' id='l138' data-llen='3015:3038'>　踵而一隂生當一陽之生也聖人未敢為君子而喜</span><br/>
<span class='tline' id='l139' data-llen='3038:3061'>　必曰朋来无咎言一陽未易勝五隂也當一隂之生</span><br/>
<span class='tline' id='l140' data-llen='3061:3084'>　也聖人已為君子而憂遽曰女壯言一隂已有敵五</span><br/>
<span class='tline' id='l141' data-llen='3084:3107'>　陽之志也既曰女壯又曰勿用取女申戒五陽以勿</span><br/>
<span class='tline' id='l142' data-llen='3107:3133'><a onclick="displayPageImage('KR1a0040', 'WYG', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3133:3156'>　輕一隂之㣲而親暱之也逺之且不免而況親暱之</span><br/>
<span class='tline' id='l144' data-llen='3156:3179'>　若同室之人乎此聖人所深憂也文王之卦辭云爾</span><br/>
<span class='tline' id='l145' data-llen='3179:3202'>　而仲尼釋之曰姤遇也柔遇剛也言五剛不幸而與</span><br/>
<span class='tline' id='l146' data-llen='3202:3225'>　一柔相遇也一隂方壯而五陽遇之其勢豈可久長</span><br/>
<span class='tline' id='l147' data-llen='3225:3248'>　哉壯而不己必至於剥也姤遇之時若是其大可不</span><br/>
<span class='tline' id='l148' data-llen='3248:3271'>　戒哉然則相遇之道遂可廢乎曰柔遇剛不可長也</span><br/>
<span class='tline' id='l149' data-llen='3271:3294'>　若天地相遇剛且中正何可廢也天地不相遇則物</span><br/>
<span class='tline' id='l150' data-llen='3294:3317'>　不生君臣不相遇則道不行五陽乾也一隂坤也故</span><br/>
<span class='tline' id='l151' data-llen='3317:3343'><a onclick="displayPageImage('KR1a0040', 'WYG', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3343:3366'>　曰天地二五皆剛且中正故曰剛曰中正遇之義若</span><br/>
<span class='tline' id='l153' data-llen='3366:3389'>　是其大其可廢哉不以一柔五剛之相遇而不戒不</span><br/>
<span class='tline' id='l154' data-llen='3389:3412'>　以一柔五剛相遇之可戒而廢天地君臣之相遇此</span><br/>
<span class='tline' id='l155' data-llen='3412:3421'>　易之貴於變也</span><br/>
<span class='tline' id='l156' data-llen='3421:3437'>象曰天下有風姤后以施命誥四方</span><br/>
<span class='tline' id='l157' data-llen='3437:3450'>　天以風誥物后以命誥民</span><br/>
<span class='tline' id='l158' data-llen='3450:3473'>初六繫于金柅貞吉有攸徃見凶羸豕孚蹢躅象曰繫</span><br/>
<span class='tline' id='l159' data-llen='3473:3482'>于金柅柔道牽也</span><br/>
<span class='tline' id='l160' data-llen='3482:3508'><a onclick="displayPageImage('KR1a0040', 'WYG', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3508:3531'>　初六一隂始生如豕之弱者人之所忽也不知其中</span><br/>
<span class='tline' id='l162' data-llen='3531:3554'>　心未嘗忘蹢躅而踴躍也惟於其方弱之時繫之大</span><br/>
<span class='tline' id='l163' data-llen='3554:3577'>　車之金柅繫之則有牽而不得逞繫之于柅繫之固</span><br/>
<span class='tline' id='l164' data-llen='3577:3600'>　也繫之于金柅固之固也如是則一隂止而不得上</span><br/>
<span class='tline' id='l165' data-llen='3600:3623'>　進貞正之君子可以安吉也若不有以繫而止之或</span><br/>
<span class='tline' id='l166' data-llen='3623:3646'>　聽其徃而進則凶矣髙祖之封濞明皇之不殺禄山</span><br/>
<span class='tline' id='l167' data-llen='3646:3669'>　是矣且繫于金柅繫何物也羸豕也先言金柅而後</span><br/>
<span class='tline' id='l168' data-llen='3669:3691'>　言羸豕不先得其繫之之地則逸其繫之之物矣</span><br/>
<span class='tline' id='l169' data-llen='3691:3718'><a onclick="displayPageImage('KR1a0040', 'WYG', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3718:3740'>九二包有魚无咎不利賓象曰包有魚義不及賓也</span><br/>
<span class='tline' id='l171' data-llen='3740:3763'>　仲尼於彖辭發明遇之時義甚大今觀之九二以後</span><br/>
<span class='tline' id='l172' data-llen='3763:3786'>　則見其時義之大矣九二君民之相遇得其時義者</span><br/>
<span class='tline' id='l173' data-llen='3786:3809'>　也九三九四君民之不相遇不得其時義者也九五</span><br/>
<span class='tline' id='l174' data-llen='3809:3832'>　君臣之相遇得其時義者也上九君臣之不相遇後</span><br/>
<span class='tline' id='l175' data-llen='3832:3855'>　其時義者也大哉遇之時義乎人之與物相遇欲速</span><br/>
<span class='tline' id='l176' data-llen='3855:3878'>　相遇而不欲速則失時相有不欲速相有而欲速則</span><br/>
<span class='tline' id='l177' data-llen='3878:3901'>　失義魚者衆漁之所利也衆漁求魚一漁先得魚喜</span><br/>
<span class='tline' id='l178' data-llen='3901:3928'><a onclick="displayPageImage('KR1a0040', 'WYG', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3928:3951'>　遇之之蚤也喜於遇之之蚤而急於得而有之則魚</span><br/>
<span class='tline' id='l180' data-llen='3951:3974'>　不可得而有矣何也取之必有其器也大則綱纎則</span><br/>
<span class='tline' id='l181' data-llen='3974:3997'>　笱然後有以包而舉之不然急于取而徒手以徃則</span><br/>
<span class='tline' id='l182' data-llen='3997:4020'>　亡具甚矣魚豈為我有乎故必有以包之斯得而有</span><br/>
<span class='tline' id='l183' data-llen='4020:4043'>　之包者緩辭有者堅辭取之緩則有之堅矣後雖有</span><br/>
<span class='tline' id='l184' data-llen='4043:4066'>　他人善漁者至利亦不彼及矣何也吾遇之之時蚤</span><br/>
<span class='tline' id='l185' data-llen='4066:4089'>　而取之之義緩也賓者他人之謂也髙祖先得關中</span><br/>
<span class='tline' id='l186' data-llen='4089:4112'>　遇之之蚤也漢先得之楚後至而奪之不惟奪之反</span><br/>
<span class='tline' id='l187' data-llen='4112:4139'><a onclick="displayPageImage('KR1a0040', 'WYG', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4139:4162'>　王我於蜀我徐起而定三秦天下卒為漢而不為楚</span><br/>
<span class='tline' id='l189' data-llen='4162:4185'>　此包有魚而利終不及賓者也又何殃咎之有初六</span><br/>
<span class='tline' id='l190' data-llen='4185:4208'>　隂而在下民之象也魚亦隂類古者以魚比民九二</span><br/>
<span class='tline' id='l191' data-llen='4208:4231'>　以剛陽中正之德居下卦君主之位而首與初六遇</span><br/>
<span class='tline' id='l192' data-llen='4231:4254'>　此遇魚之最蚤者也其徳足以包有之而無咎九三</span><br/>
<span class='tline' id='l193' data-llen='4254:4273'>　九四二賓其至已晚矣安得利以及之乎</span><br/>
<span class='tline' id='l194' data-llen='4273:4296'>九三臀无膚其行次且厲无大咎象曰共行次且行未</span><br/>
<span class='tline' id='l195' data-llen='4296:4300'>牽也</span><br/>
<span class='tline' id='l196' data-llen='4300:4327'><a onclick="displayPageImage('KR1a0040', 'WYG', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4327:4350'>　一卦五陽而一隂五陽必爭赴於一隂一水衆漁而</span><br/>
<span class='tline' id='l198' data-llen='4350:4373'>　一魚衆漁必爭取於一魚初六之一魚此九二九三</span><br/>
<span class='tline' id='l199' data-llen='4373:4396'>　九四之所爭取者也九二最近初六最先遇初六則</span><br/>
<span class='tline' id='l200' data-llen='4396:4419'>　初六之魚已為九二所得矣九三居九二之後而必</span><br/>
<span class='tline' id='l201' data-llen='4419:4442'>　爭爭則必傷傷則欲進而不敢進自危而不力爭能</span><br/>
<span class='tline' id='l202' data-llen='4442:4465'>　不進而自危雖不得魚亦无後災故无大咎曰行未</span><br/>
<span class='tline' id='l203' data-llen='4465:4488'>　牽者猶幸其不牽於魚而必進也孔明説先主謂中</span><br/>
<span class='tline' id='l204' data-llen='4488:4511'>　原已為操所得而江東已為吳所得吳不可圖而可</span><br/>
<span class='tline' id='l205' data-llen='4511:4538'><a onclick="displayPageImage('KR1a0040', 'WYG', '012-12a' );" name="012-12a" class="pb">[012-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4538:4561'>　以為援此次且而無大咎也三居二後故曰臀爭魚</span><br/>
<span class='tline' id='l207' data-llen='4561:4584'>　而傷故曰无膚夬之九四與姤之九三辭同而九三</span><br/>
<span class='tline' id='l208' data-llen='4584:4607'>　无大咎者九四以陽處隂故柔而不決遂坐次且之</span><br/>
<span class='tline' id='l209' data-llen='4607:4628'>　累九三以陽處陽故止而不行乃得次且之方</span><br/>
<span class='tline' id='l210' data-llen='4628:4646'>九四包无魚起凶象曰无魚之凶逺民也</span><br/>
<span class='tline' id='l211' data-llen='4646:4669'>　九四非無剛陽之德以包納初六然曰包而无魚者</span><br/>
<span class='tline' id='l212' data-llen='4669:4692'>　四與初遠而不相及一也四以陽處隂又无中正之</span><br/>
<span class='tline' id='l213' data-llen='4692:4715'>　德二也四无君主之位三也四與初宜相應者也宜</span><br/>
<span class='tline' id='l214' data-llen='4715:4742'><a onclick="displayPageImage('KR1a0040', 'WYG', '012-12b' );" name="012-12b" class="pb">[012-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4742:4765'>　應而不應三失故也无德以得民无位以臨民而又</span><br/>
<span class='tline' id='l216' data-llen='4765:4788'>　逺民宜吾民之歸九二而去我也君而无民无民而</span><br/>
<span class='tline' id='l217' data-llen='4788:4812'>　舉事安得不凶起者舉事之謂子干子比自晉歸取楚</span><br/>
<span class='tline' id='l218' data-llen='4812:4835'>　而見殺而蔡公棄疾乃得楚二子遠而蔡近二子庸</span><br/>
<span class='tline' id='l219' data-llen='4835:4844'>　而棄疾賢故也</span><br/>
<span class='tline' id='l220' data-llen='4844:4867'>九五以杞包瓜含章有隕自天象曰九五含章中正也</span><br/>
<span class='tline' id='l221' data-llen='4867:4878'>有隕自天志不舍命也</span><br/>
<span class='tline' id='l222' data-llen='4878:4901'>　此九五九二之君臣剛遇中正之盛也九五以剛明</span><br/>
<span class='tline' id='l223' data-llen='4901:4928'><a onclick="displayPageImage('KR1a0040', 'WYG', '012-13a' );" name="012-13a" class="pb">[012-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4928:4951'>　之德乃含其耀而不矜以下逮九二中正之臣如杞</span><br/>
<span class='tline' id='l225' data-llen='4951:4974'>　葉之髙而俯包瓜實之美九二以剛正之德亦奉君</span><br/>
<span class='tline' id='l226' data-llen='4974:4997'>　命而不舍以上承九五中正之君如命從天降而決</span><br/>
<span class='tline' id='l227' data-llen='4997:5020'>　起盍歸之志君臣相遇之盛如此一小人雖壯何足</span><br/>
<span class='tline' id='l228' data-llen='5020:5043'>　慮也堯下逮舜之側㣲以杞包瓜之象舜遇堯為天</span><br/>
<span class='tline' id='l229' data-llen='5043:5066'>　人之合有隕自天之象何憂驩兜何畏孔壬固其理</span><br/>
<span class='tline' id='l230' data-llen='5066:5070'>　也</span><br/>
<span class='tline' id='l231' data-llen='5070:5089'>上九姤其角吝无咎象曰姤其角上窮吝也</span><br/>
<span class='tline' id='l232' data-llen='5089:5116'><a onclick="displayPageImage('KR1a0040', 'WYG', '012-13b' );" name="012-13b" class="pb">[012-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5116:5139'>　上九之吝而不遇者時之後道之窮也非上九之咎</span><br/>
<span class='tline' id='l234' data-llen='5139:5162'>　也何也上九以剛陽君子之德而自處於髙亢不屈</span><br/>
<span class='tline' id='l235' data-llen='5162:5185'>　之地是將何所遇哉以我之髙遇彼之觸而已遇其</span><br/>
<span class='tline' id='l236' data-llen='5185:5208'>　角遇其觸也天下之情順則合乖則離遇其觸矣何</span><br/>
<span class='tline' id='l237' data-llen='5208:5231'>　遇之冀哉其為悔吝宜矣雖然上九何咎過之有吾</span><br/>
<span class='tline' id='l238' data-llen='5231:5254'>　道也窮而已安之可也既曰无咎聖人慰之之辭也</span><br/>
<span class='tline' id='l239' data-llen='5254:5277'>　又曰上窮聖人歎之之辭也仲尼之道大天下莫能</span><br/>
<span class='tline' id='l240' data-llen='5277:5300'>　容是也孟老于行荀廢蘭陵亦然而况賈誼仲舒馮</span><br/>
<span class='tline' id='l241' data-llen='5300:5327'><a onclick="displayPageImage('KR1a0040', 'WYG', '012-14a' );" name="012-14a" class="pb">[012-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5327:5350'>　衍之徒與大壯九三之羸其角晉上九之晉其角角</span><br/>
<span class='tline' id='l243' data-llen='5350:5373'>　在我也姤上九之姤其角角在彼也角在彼而我遇</span><br/>
<span class='tline' id='l244' data-llen='5373:5378'>　之也</span><br/>
<span class='tline' id='l245' data-llen='5378:5388'>䷬<span class='krp-note'>坤下/兊上</span></span><br/>
<span class='tline' id='l246' data-llen='5388:5411'>萃亨王假有廟利見大人亨利貞用大牲吉利有攸徃</span><br/>
<span class='tline' id='l247' data-llen='5411:5434'>彖曰萃聚也順以説剛中而應故聚也王假有廟致孝</span><br/>
<span class='tline' id='l248' data-llen='5434:5457'>享也利見大人亨聚以正也用大牲吉利有攸徃順天</span><br/>
<span class='tline' id='l249' data-llen='5457:5475'>命也觀其所聚而天地萬物之情可見矣</span><br/>
<span class='tline' id='l250' data-llen='5475:5502'><a onclick="displayPageImage('KR1a0040', 'WYG', '012-14b' );" name="012-14b" class="pb">[012-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5502:5525'>　萃者天下生聚全盛之極也天地聚而隂陽和萬物</span><br/>
<span class='tline' id='l252' data-llen='5525:5548'>　聚而食貨充君臣聚而大道行萬民聚而天下熙此</span><br/>
<span class='tline' id='l253' data-llen='5548:5571'>　豈一人一日所致哉聖人於其時也前必揆其所從</span><br/>
<span class='tline' id='l254' data-llen='5571:5594'>　後必稽其所終不揆所從其散孰聚不稽所終其聚</span><br/>
<span class='tline' id='l255' data-llen='5594:5617'>　復散昔者天下之散也何從而聚也刑錯不式之治</span><br/>
<span class='tline' id='l256' data-llen='5617:5640'>　生於反商政之日煙火萬里之富生於除秦網之時</span><br/>
<span class='tline' id='l257' data-llen='5640:5663'>　是可忘哉王假有廟用大牲吉所以報萃之所從而</span><br/>
<span class='tline' id='l258' data-llen='5663:5686'>　不敢有也今者天下之聚也誰得而散也永嘉之禍</span><br/>
<span class='tline' id='l259' data-llen='5686:5713'><a onclick="displayPageImage('KR1a0040', 'WYG', '012-15a' );" name="012-15a" class="pb">[012-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5713:5736'>　生於平吳之功天寶之亂生于開元之治是可懼哉</span><br/>
<span class='tline' id='l261' data-llen='5736:5759'>　利見大人者必求大人之助屈已以見之利貞者必</span><br/>
<span class='tline' id='l262' data-llen='5759:5782'>　守以貞正之道无逸以終之所以持萃之所終而不</span><br/>
<span class='tline' id='l263' data-llen='5782:5804'>　敢恃也順坤也說兊也剛中而應九五與六二也</span><br/>
<span class='tline' id='l264' data-llen='5804:5822'>象曰澤上於地萃君子以除戎器戒不虞</span><br/>
<span class='tline' id='l265' data-llen='5822:5845'>　息者消之初盈者虚之始聚者散之原澤水之聚也</span><br/>
<span class='tline' id='l266' data-llen='5845:5868'>　澤上於地聚之聚也物有聚而不散者乎君子所宜</span><br/>
<span class='tline' id='l267' data-llen='5868:5891'>　坊也坊澤之聚者以坊坊治之聚者以備除戎器戒</span><br/>
<span class='tline' id='l268' data-llen='5891:5918'><a onclick="displayPageImage('KR1a0040', 'WYG', '012-15b' );" name="012-15b" class="pb">[012-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5918:5934'>　不虞言有備也此亦治之坊也與</span><br/>
<span class='tline' id='l270' data-llen='5934:5957'>初六有孚不終乃亂乃萃若號一握為笑勿恤徃无咎</span><br/>
<span class='tline' id='l271' data-llen='5957:5969'>象曰乃亂乃萃其志亂也</span><br/>
<span class='tline' id='l272' data-llen='5969:5992'>　詩曰士也罔極二三其德其萃之初六乎初六與九</span><br/>
<span class='tline' id='l273' data-llen='5992:6015'>　四正應也而九四君子之剛陽者也初六與六二六</span><br/>
<span class='tline' id='l274' data-llen='6015:6038'>　三同類也而二三隂柔之小人也始欲從九四則逺</span><br/>
<span class='tline' id='l275' data-llen='6038:6061'>　於君子而隔於二三欲不從二三則暱于小人而私</span><br/>
<span class='tline' id='l276' data-llen='6061:6084'>　於同類欲從君子者其始有孚也復欲從小人者有</span><br/>
<span class='tline' id='l277' data-llen='6084:6111'><a onclick="displayPageImage('KR1a0040', 'WYG', '012-16a' );" name="012-16a" class="pb">[012-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6111:6134'>　孚而不終也聖人曉之曰爾何擾擾為志之亂而妄</span><br/>
<span class='tline' id='l279' data-llen='6134:6157'>　欲與小人羣聚乎九四雖逺爾曷不號鳴以求應乎</span><br/>
<span class='tline' id='l280' data-llen='6157:6180'>　爾與九四雖不終然九四察爾初心之孚固將舍舊</span><br/>
<span class='tline' id='l281' data-llen='6180:6203'>　而開新與爾一笑而釋然相聚矣爾何恤於自新而</span><br/>
<span class='tline' id='l282' data-llen='6203:6226'>　不徃乎其无咎決矣此聖人開初六自新之塗也不</span><br/>
<span class='tline' id='l283' data-llen='6226:6249'>　開人以自新之塗是驅天下之人而胥為小人也魏</span><br/>
<span class='tline' id='l284' data-llen='6249:6272'>　舒初欲從欒盈之亂旣而乃歸范宣子召伯盈初已</span><br/>
<span class='tline' id='l285' data-llen='6272:6295'>　從王子朝之僭旣而乃從劉文公君子與之是聖人</span><br/>
<span class='tline' id='l286' data-llen='6295:6322'><a onclick="displayPageImage('KR1a0040', 'WYG', '012-16b' );" name="012-16b" class="pb">[012-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6322:6333'>　開萃之初六之義也</span><br/>
<span class='tline' id='l288' data-llen='6333:6356'>六二引吉无咎孚乃利用禴象曰引吉无咎中未變也</span><br/>
<span class='tline' id='l289' data-llen='6356:6379'>　君臣之聚會始於相求終於相信臣固求君也然君</span><br/>
<span class='tline' id='l290' data-llen='6379:6402'>　之求臣甚於臣之求君觀湯之於伊尹先主之於孔</span><br/>
<span class='tline' id='l291' data-llen='6402:6425'>　明則見矣然則何道以求之星辰非能自髙也引而</span><br/>
<span class='tline' id='l292' data-llen='6425:6448'>　髙之者天也賢臣非能自進也引而進之者君也六</span><br/>
<span class='tline' id='l293' data-llen='6448:6471'>　二之進非九五引之而誰也故曰引吉无咎此相求</span><br/>
<span class='tline' id='l294' data-llen='6471:6494'>　於初之道也及相得相信之後則如骨肉如一體豈</span><br/>
<span class='tline' id='l295' data-llen='6494:6521'><a onclick="displayPageImage('KR1a0040', 'WYG', '012-17a' );" name="012-17a" class="pb">[012-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6521:6545'>　復事於外飾哉故馮唐之對文帝張𤣥素之對太宗</span><br/>
<span class='tline' id='l297' data-llen='6545:6568'>　初以為廷辱卒盡其説馬援謂光武脱畧邊幅魏徵</span><br/>
<span class='tline' id='l298' data-llen='6568:6591'>　告太宗不事形跡皆心孚而文薄者也禴者祭之薄</span><br/>
<span class='tline' id='l299' data-llen='6591:6614'>　而无文者也故以喻焉此相信於終之道也然六二</span><br/>
<span class='tline' id='l300' data-llen='6614:6637'>　德則中正而才則隂柔也自非陽剛如伊尹孰得五</span><br/>
<span class='tline' id='l301' data-llen='6637:6660'>　去桀哉如九五之引六二幸及其中未變之時而引</span><br/>
<span class='tline' id='l302' data-llen='6660:6683'>　之則得之矣不然如丁公之事楚吕布之事魏雖引</span><br/>
<span class='tline' id='l303' data-llen='6683:6693'>　之何吉无咎之有</span><br/>
<span class='tline' id='l304' data-llen='6693:6720'><a onclick="displayPageImage('KR1a0040', 'WYG', '012-17b' );" name="012-17b" class="pb">[012-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6720:6743'>六三萃如嗟如无攸利徃无咎小吝象曰徃无咎上巽</span><br/>
<span class='tline' id='l306' data-llen='6743:6746'>也</span><br/>
<span class='tline' id='l307' data-llen='6746:6769'>　六隂柔也三不中不正也挾隂柔不中正之資其誰</span><br/>
<span class='tline' id='l308' data-llen='6769:6792'>　納我故進而求聚於九四之君子則四非其類而不</span><br/>
<span class='tline' id='l309' data-llen='6792:6815'>　答退而求聚於六二之大臣則二非其應而不與萃</span><br/>
<span class='tline' id='l310' data-llen='6815:6838'>　聚之不合則戚嗟而无歸又何所利哉聖人憐之曰</span><br/>
<span class='tline' id='l311' data-llen='6838:6861'>　爾盍徃從上六巽順之正應乎庶乎无咎然終不免</span><br/>
<span class='tline' id='l312' data-llen='6861:6884'>　於悔吝也此商鞅出走而諸侯不納之時也兊之上</span><br/>
<span class='tline' id='l313' data-llen='6884:6911'><a onclick="displayPageImage('KR1a0040', 'WYG', '012-18a' );" name="012-18a" class="pb">[012-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6911:6919'>　六反之為巽</span><br/>
<span class='tline' id='l315' data-llen='6919:6937'>九四大吉无咎象曰大吉無咎位不當也</span><br/>
<span class='tline' id='l316' data-llen='6937:6960'>　九四以剛陽之資居近君之位下與民為聚則盡得</span><br/>
<span class='tline' id='l317' data-llen='6960:6983'>　三隂之衆上與君為聚則已偪九五之尊此如陳氏</span><br/>
<span class='tline' id='l318' data-llen='6983:7006'>　之得齊民司馬氏之得魏民也故聖人戒之曰九四</span><br/>
<span class='tline' id='l319' data-llen='7006:7029'>　必也柔順謙退如未居其位之時有不敢當其位之</span><br/>
<span class='tline' id='l320' data-llen='7029:7052'>　意則大吉而無咎矣四幸而居隂柔之位故也不然</span><br/>
<span class='tline' id='l321' data-llen='7052:7066'>　非凶于而國則害于而家也</span><br/>
<span class='tline' id='l322' data-llen='7066:7093'><a onclick="displayPageImage('KR1a0040', 'WYG', '012-18b' );" name="012-18b" class="pb">[012-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7093:7116'>九五萃有位无咎匪孚元永貞悔亡象曰萃有位志未</span><br/>
<span class='tline' id='l324' data-llen='7116:7120'>光也</span><br/>
<span class='tline' id='l325' data-llen='7120:7143'>　九五以剛陽中正之德當萃聚之時為萃聚之主豈</span><br/>
<span class='tline' id='l326' data-llen='7143:7166'>　不盛哉然有其位而无咎矣又曰匪孚又曰志未光</span><br/>
<span class='tline' id='l327' data-llen='7166:7189'>　乃若未盛者何也盖卦辭有利貞之戒彖辭有聚以</span><br/>
<span class='tline' id='l328' data-llen='7189:7212'>　正之戒爻辭又有元永貞悔亡之戒非萃聚之難也</span><br/>
<span class='tline' id='l329' data-llen='7212:7235'>　永其萃聚之難也非永其萃聚之難也永其貞正之</span><br/>
<span class='tline' id='l330' data-llen='7235:7258'>　難也當天下之已孚而惕然懷匪孚之憂當志意之</span><br/>
<span class='tline' id='l331' data-llen='7258:7285'><a onclick="displayPageImage('KR1a0040', 'WYG', '012-19a' );" name="012-19a" class="pb">[012-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7285:7308'>　光大而歉然有未光之志可謂元永貞矣宜其久安</span><br/>
<span class='tline' id='l333' data-llen='7308:7331'>　長治有聚無散而悔吝銷亡也此伯益克艱之戒周</span><br/>
<span class='tline' id='l334' data-llen='7331:7345'>　公无逸之規也元者善之長</span><br/>
<span class='tline' id='l335' data-llen='7345:7365'>上六齎咨涕洟无咎象曰齎咨涕洟未安上也</span><br/>
<span class='tline' id='l336' data-llen='7365:7388'>　聚不極則散不生治不極則亂不萌上六以隂柔之</span><br/>
<span class='tline' id='l337' data-llen='7388:7411'>　資説樂之尤而居萃聚治安之極此開元之末燕游</span><br/>
<span class='tline' id='l338' data-llen='7411:7434'>　之所由興元和之季宫室之所由侈也故聖人戒之</span><br/>
<span class='tline' id='l339' data-llen='7434:7457'>　曰臨至樂以至憂之心處已安以未安之慮庶乎无</span><br/>
<span class='tline' id='l340' data-llen='7457:7484'><a onclick="displayPageImage('KR1a0040', 'WYG', '012-19b' );" name="012-19b" class="pb">[012-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7484:7498'>　禍咎矣齎咨涕洟憂之至也</span><br/>
<span class='tline' id='l342' data-llen='7498:7508'>䷭<span class='krp-note'>巽下/坤上</span></span><br/>
<span class='tline' id='l343' data-llen='7508:7531'>升元亨用見大人勿恤南征吉彖曰柔以時升巽而順</span><br/>
<span class='tline' id='l344' data-llen='7531:7554'>剛中而應是以大亨用見大人勿恤有慶也南征吉志</span><br/>
<span class='tline' id='l345' data-llen='7554:7558'>行也</span><br/>
<span class='tline' id='l346' data-llen='7558:7581'>　有位之升有德之升升位則足以行道升德則足以</span><br/>
<span class='tline' id='l347' data-llen='7581:7604'>　進道又曰升之道必由大人故升於位由王公升於</span><br/>
<span class='tline' id='l348' data-llen='7604:7627'>　德由聖賢又曰升位而見大人故无附麗小人之失</span><br/>
<span class='tline' id='l349' data-llen='7627:7654'><a onclick="displayPageImage('KR1a0040', 'WYG', '012-20a' );" name="012-20a" class="pb">[012-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7654:7677'>　升德而見大人則日入於君子之塗南征前進也此</span><br/>
<span class='tline' id='l351' data-llen='7677:7700'>　程子之言得之矣然舜大人也能升禹稷紂亦大人</span><br/>
<span class='tline' id='l352' data-llen='7700:7723'>　也能升飛亷孔子大人也能升顔子荀子亦大人也</span><br/>
<span class='tline' id='l353' data-llen='7723:7746'>　能升李斯四者之升必有所分矣君子之求升者謹</span><br/>
<span class='tline' id='l354' data-llen='7746:7750'>　之</span><br/>
<span class='tline' id='l355' data-llen='7750:7769'>象曰地中生木升君子以順德積小以髙大</span><br/>
<span class='tline' id='l356' data-llen='7769:7792'>　棟梁拱把之積也聖人小善之積也在積之有漸進</span><br/>
<span class='tline' id='l357' data-llen='7792:7810'>　而不已耳而異端者曰一起直入欺哉</span><br/>
<span class='tline' id='l358' data-llen='7810:7837'><a onclick="displayPageImage('KR1a0040', 'WYG', '012-20b' );" name="012-20b" class="pb">[012-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7837:7855'>初六允升大吉象曰允升大吉上合志也</span><br/>
<span class='tline' id='l360' data-llen='7855:7878'>　初六柔而旁散在一卦之最下木之根也九二九三</span><br/>
<span class='tline' id='l361' data-llen='7878:7901'>　剛而上進在初六之上木之幹也然初六在下而曰</span><br/>
<span class='tline' id='l362' data-llen='7901:7924'>　允升大吉者木與土相信而相得則木之升也必鋭</span><br/>
<span class='tline' id='l363' data-llen='7924:7947'>　士與主相信而相得則士之升也必達故曰上合志</span><br/>
<span class='tline' id='l364' data-llen='7947:7970'>　也然則初六與誰合志哉非六四而誰哉初六與六</span><br/>
<span class='tline' id='l365' data-llen='7970:7993'>　四正應也而初六木之始生也六四土之最下而生</span><br/>
<span class='tline' id='l366' data-llen='7993:8016'>　夫木者也六四為文王岐山之事則初六其吕望渭</span><br/>
<span class='tline' id='l367' data-llen='8016:8043'><a onclick="displayPageImage('KR1a0040', 'WYG', '012-21a' );" name="012-21a" class="pb">[012-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8043:8054'>　濱之事也與允信也</span><br/>
<span class='tline' id='l369' data-llen='8054:8074'>九二孚乃利用禴无咎象曰九二之孚有喜也</span><br/>
<span class='tline' id='l370' data-llen='8074:8097'>　當升之世羣賢升於位君德升於聖天下升於治之</span><br/>
<span class='tline' id='l371' data-llen='8097:8120'>　時也然六五柔順謙退之君方歉然若有所未遑也</span><br/>
<span class='tline' id='l372' data-llen='8120:8143'>　為之臣者不濟以陽剛之才可乎惟六五得九二之</span><br/>
<span class='tline' id='l373' data-llen='8143:8166'>　臣君臣交孚是以盡其誠以大有為而盡去外飾之</span><br/>
<span class='tline' id='l374' data-llen='8166:8189'>　虚文臣有所當為則遂事而不為專上有所重發則</span><br/>
<span class='tline' id='l375' data-llen='8189:8212'>　衡命而不為悖皆用禴之義也用禴已見萃之六二</span><br/>
<span class='tline' id='l376' data-llen='8212:8239'><a onclick="displayPageImage('KR1a0040', 'WYG', '012-21b' );" name="012-21b" class="pb">[012-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8239:8262'>　文王之在岐山内文明而外柔順召之而至幽之而</span><br/>
<span class='tline' id='l378' data-llen='8262:8285'>　聽非閎散陽剛之臣盡力於外吁其危哉故曰總干</span><br/>
<span class='tline' id='l379' data-llen='8285:8308'>　而山立武王之志也發揚蹈厲太公之志也其升之</span><br/>
<span class='tline' id='l380' data-llen='8308:8324'>　九二乎如此而後无咎而有喜也</span><br/>
<span class='tline' id='l381' data-llen='8324:8340'>九三升虚邑象曰升虚邑无所疑也</span><br/>
<span class='tline' id='l382' data-llen='8340:8363'>　九三木之生而出地者也其長也孰禦之九三以陽</span><br/>
<span class='tline' id='l383' data-llen='8363:8386'>　居陽進而近岐山之王其升也亦孰禦之如升无人</span><br/>
<span class='tline' id='l384' data-llen='8386:8409'>　之境耳故曰升虚邑又何疑焉其濟濟多士文王以</span><br/>
<span class='tline' id='l385' data-llen='8409:8436'><a onclick="displayPageImage('KR1a0040', 'WYG', '012-22a' );" name="012-22a" class="pb">[012-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8436:8443'>　寧之時乎</span><br/>
<span class='tline' id='l387' data-llen='8443:8466'>六四王用亨于岐山吉无咎象曰王用亨于岐山順事</span><br/>
<span class='tline' id='l388' data-llen='8466:8469'>也</span><br/>
<span class='tline' id='l389' data-llen='8469:8492'>　四侯伯之位也而文王以上聖之德處之天下方歸</span><br/>
<span class='tline' id='l390' data-llen='8492:8515'>　徃以為王文王乃柔順以事商文王避之愈力天下</span><br/>
<span class='tline' id='l391' data-llen='8515:8538'>　歸之愈堅此其所以亨於岐山之一隅而有天下三</span><br/>
<span class='tline' id='l392' data-llen='8538:8553'>　分之二也吉孰大焉又何咎矣</span><br/>
<span class='tline' id='l393' data-llen='8553:8571'>六五貞吉升階象曰貞吉升階大得志也</span><br/>
<span class='tline' id='l394' data-llen='8571:8598'><a onclick="displayPageImage('KR1a0040', 'WYG', '012-22b' );" name="012-22b" class="pb">[012-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8598:8621'>　升之時亂升而為治君升而為王然則六五升之主</span><br/>
<span class='tline' id='l396' data-llen='8621:8644'>　也其孰當之文王既當六四則六五其武王乎文王</span><br/>
<span class='tline' id='l397' data-llen='8644:8667'>　柔順也故為六四武王放伐也何亦為六五之隂柔</span><br/>
<span class='tline' id='l398' data-llen='8667:8690'>　乎六柔也五剛也中正也觀兵而退須暇五年故詩</span><br/>
<span class='tline' id='l399' data-llen='8690:8713'>　人頌之曰遵養時晦非以柔晦剛乎夫惟盡天下之</span><br/>
<span class='tline' id='l400' data-llen='8713:8736'>　貞固從文王之容德不得已而後放伐也故自君而</span><br/>
<span class='tline' id='l401' data-llen='8736:8759'>　升為王如厯階而升也宜其吉而大得志與垂拱而</span><br/>
<span class='tline' id='l402' data-llen='8759:8782'>　天下治是吾志也拯民於水火之中是吾志也貴為</span><br/>
<span class='tline' id='l403' data-llen='8782:8809'><a onclick="displayPageImage('KR1a0040', 'WYG', '012-23a' );" name="012-23a" class="pb">[012-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8809:8822'>　天子富有天下豈吾志哉</span><br/>
<span class='tline' id='l405' data-llen='8822:8844'>上六㝠升利于不息之貞象曰㝠升在上消不富也</span><br/>
<span class='tline' id='l406' data-llen='8844:8867'>　易變也變則通上六以隂邪之小人乗一卦之上居</span><br/>
<span class='tline' id='l407' data-llen='8867:8890'>　升進之極猶㝠然冐昧求升而不已宜其消亡而不</span><br/>
<span class='tline' id='l408' data-llen='8890:8913'>　富也若進德之君子變而通之反而用之移小人貪</span><br/>
<span class='tline' id='l409' data-llen='8913:8936'>　得不息之邪心為吾求道不息之正心何不利之有</span><br/>
<span class='tline' id='l410' data-llen='8936:8959'>　大哉易之道乎豈一端而已乎故訟之終凶用之自</span><br/>
<span class='tline' id='l411' data-llen='8959:8982'>　訟則吉隨之説隨用之説隨則凶乾之初九有勿用</span><br/>
<span class='tline' id='l412' data-llen='8982:9009'><a onclick="displayPageImage('KR1a0040', 'WYG', '012-23b' );" name="012-23b" class="pb">[012-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9009:9032'>　之戒而仲尼厯聘以愛日咸之上六有滕口之規而</span><br/>
<span class='tline' id='l414' data-llen='9032:9055'>　孟子好辨以明道晉之初未可以速進故貴於摧如</span><br/>
<span class='tline' id='l415' data-llen='9055:9078'>　之退然顔子最少而進未止益之上不可以過益故</span><br/>
<span class='tline' id='l416' data-llen='9078:9101'>　忌於或擊之傷然大舜已老而謙得益故曰神而明</span><br/>
<span class='tline' id='l417' data-llen='9101:9124'>　之存乎其人若夫隂邪而在上在上而㝠升終消亡</span><br/>
<span class='tline' id='l418' data-llen='9124:9136'>　而不富非紂其孰當之</span><br/>
<span class='tline' id='l419' data-llen='9136:9139'>　</span><br/>
<span class='tline' id='l420' data-llen='9139:9149'>　誠齋易傳卷十二</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0040', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　誠齋易傳卷十</span>
<span class='tline' id='l10' data-llen='198:219'>　　　　　　　　　　　　宋　楊萬里　撰</span>
<span class='tline' id='l11' data-llen='219:229'>䷢<span class='krp-note'>坤下/離上</span></span>
<span class='tline' id='l12' data-llen='229:252'>晉康侯用錫馬蕃庶晝日三接彖曰晉進也明出地上</span>
<span class='tline' id='l13' data-llen='252:275'>順而麗乎大明柔進而上行是以康侯用錫馬蕃庶晝</span>
<span class='tline' id='l14' data-llen='275:281'>日三接也</span>
<span class='tline' id='l15' data-llen='281:304'>　晉之世上則天子進乎徳有不己之明下則諸侯進</span>
<span class='tline' id='l16' data-llen='304:330'><a onclick="displayPageImage('KR1a0040', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='330:353'>　乎順有不己之報進乎徳如日之出於地愈升愈明</span>
<span class='tline' id='l18' data-llen='353:376'>　進乎順如地之承於日愈下愈髙下順上而不已故</span>
<span class='tline' id='l19' data-llen='376:399'>　上燭下亦不己是以錫馬蕃庶而恩之者豐晝日三</span>
<span class='tline' id='l20' data-llen='399:422'>　接而禮之頻也君進於明可也臣進於順可也諸侯</span>
<span class='tline' id='l21' data-llen='422:445'>　非在廷之臣也在外之臣也在外而不進於順則尾</span>
<span class='tline' id='l22' data-llen='445:475'>　大而<img height='20' width='20' alt='&amp;KR0979' title='KR0979' src='https://raw.githubusercontent.com/kanripo/KR-Gaiji/master/images/KR0979.png'/>盭矣坤為馬離為日日出於地為晝三接下</span>
<span class='tline' id='l23' data-llen='475:498'>　三隂也柔進而上行謂六五也康侯天子鎮撫諸侯</span>
<span class='tline' id='l24' data-llen='498:513'>　以安之也上下相安則天下安</span>
<span class='tline' id='l25' data-llen='513:539'><a onclick="displayPageImage('KR1a0040', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='539:555'>象曰明出地上晉君子以自昭明徳</span>
<span class='tline' id='l27' data-llen='555:578'>　日有掩則明者曀心有掩則明者盲明出地上則孰</span>
<span class='tline' id='l28' data-llen='578:601'>　掩夫日自昭明徳則孰掩夫心禹之惡㫖酒湯之不</span>
<span class='tline' id='l29' data-llen='601:624'>　邇聲色不殖貨利徹其掩以自昭也自昭者自用其</span>
<span class='tline' id='l30' data-llen='624:642'>　力以瑩之之謂故日出如躍昭徳如濯</span>
<span class='tline' id='l31' data-llen='642:665'>初六晉如摧如貞吉罔孚裕无咎象曰晉如摧如獨行</span>
<span class='tline' id='l32' data-llen='665:676'>正也裕无咎未受命也</span>
<span class='tline' id='l33' data-llen='676:699'>　屹然于進退之初者不詒凶于身怡然于疑信之間</span>
<span class='tline' id='l34' data-llen='699:725'><a onclick="displayPageImage('KR1a0040', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='725:748'>　者不見咎于人初六處進為之初未受命於上當是</span>
<span class='tline' id='l36' data-llen='748:771'>　之時必進則躁必退則激未見信而必其見信則諂</span>
<span class='tline' id='l37' data-llen='771:794'>　且懟必也屹然而立則躁激消怡然而裕則諂懟冺</span>
<span class='tline' id='l38' data-llen='794:817'>　惟初六順而静者能之晉如進也摧如退也罔孚未</span>
<span class='tline' id='l39' data-llen='817:838'>　見信也楊氏以孟子進退有餘裕當之得之矣</span>
<span class='tline' id='l40' data-llen='838:861'>六二晉如愁如貞吉受兹介福于其王母象曰受兹介</span>
<span class='tline' id='l41' data-llen='861:868'>福以中正也</span>
<span class='tline' id='l42' data-llen='868:891'>　六二以柔順之徳逢文明之君當亨進之位能居中</span>
<span class='tline' id='l43' data-llen='891:917'><a onclick="displayPageImage('KR1a0040', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='917:940'>　守正以進為憂而不以進為喜若此可以得吉矣可</span>
<span class='tline' id='l45' data-llen='940:962'>　以受庶馬三接之大福于其君矣薳子馮避令尹</span>
<span class='tline' id='l46' data-llen='962:985'>　之位蔡謨辭司徒之拜皆以進為憂者王母君之柔</span>
<span class='tline' id='l47' data-llen='985:995'>　中者也六五是也</span>
<span class='tline' id='l48' data-llen='995:1012'>六三衆允悔亡象曰衆允之志上行也</span>
<span class='tline' id='l49' data-llen='1012:1035'>　六三以隂居陽下不為六二之大臣上不為九四之</span>
<span class='tline' id='l50' data-llen='1035:1058'>　近臣盖身退而徳進位卑而望髙者與故其志上進</span>
<span class='tline' id='l51' data-llen='1058:1081'>　以順麗乎大明之君志發乎此衆信乎彼而其志得</span>
<span class='tline' id='l52' data-llen='1081:1107'><a onclick="displayPageImage('KR1a0040', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1107:1130'>　行矣宜其悔吝之亡也大則如二老歸周而天下從</span>
<span class='tline' id='l54' data-llen='1130:1153'>　小則如一隗入燕而羣賢至是已下二隂皆順上故</span>
<span class='tline' id='l55' data-llen='1153:1159'>　曰衆允</span>
<span class='tline' id='l56' data-llen='1159:1179'>九四晉如鼫鼠貞厲象曰鼫鼠貞厲位不當也</span>
<span class='tline' id='l57' data-llen='1179:1202'>　處遯惡後處晉惡先九四以剛狠之資超貴近之地</span>
<span class='tline' id='l58' data-llen='1202:1225'>　處羣下之上躐三隂之前以康侯則逼乎王室如鄭</span>
<span class='tline' id='l59' data-llen='1225:1248'>　莊之逼周以近臣則僣乎王權如桓温之僣晉故貪</span>
<span class='tline' id='l60' data-llen='1248:1271'>　夫位而不思釋畏乎下而恐見奪如鼫鼠然雖正亦</span>
<span class='tline' id='l61' data-llen='1271:1297'><a onclick="displayPageImage('KR1a0040', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1297:1320'>　危况不正乎貪者將上僣於六五畏者猶下忌於三</span>
<span class='tline' id='l63' data-llen='1320:1343'>　隂上僣而其進不遂以其君之明而不可犯也下忌</span>
<span class='tline' id='l64' data-llen='1343:1366'>　則其進有牽以其僚之順而從上者衆也使上暗如</span>
<span class='tline' id='l65' data-llen='1366:1389'>　二世下散如髙貴卿公九四其孰禦雖然以剛狠之</span>
<span class='tline' id='l66' data-llen='1389:1412'>　强臣居逼近之髙位九四處之固不當也處九四於</span>
<span class='tline' id='l67' data-llen='1412:1422'>　不當之位者誰乎</span>
<span class='tline' id='l68' data-llen='1422:1445'>六五悔亡失得勿恤往吉无不利象曰失得勿恤往有</span>
<span class='tline' id='l69' data-llen='1445:1449'>慶也</span>
<span class='tline' id='l70' data-llen='1449:1475'><a onclick="displayPageImage('KR1a0040', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1475:1498'>　六五柔主也宜不立者也宜悔吝宜憂恤宜非吉宜</span>
<span class='tline' id='l72' data-llen='1498:1521'>　不利而聖人斷然許之以悔亡以勿恤以往必吉必</span>
<span class='tline' id='l73' data-llen='1521:1544'>　无不利又勸之以往則有慶且夫悔則亡矣六五慶</span>
<span class='tline' id='l74' data-llen='1544:1567'>　也恤則勿恤矣六五又慶也往則吉矣六五又慶也</span>
<span class='tline' id='l75' data-llen='1567:1590'>　往則无不利矣六五又慶也是四慶者它卦或得其</span>
<span class='tline' id='l76' data-llen='1590:1613'>　一二已為卦之盛今六五柔主乃兼此四慶而有之</span>
<span class='tline' id='l77' data-llen='1613:1636'>　然則王之不立者其福固如是乎曰主徳尚剛惟晉</span>
<span class='tline' id='l78' data-llen='1636:1659'>　之一卦主徳不尚剛曷為晉之主徳不尚剛曰晉之</span>
<span class='tline' id='l79' data-llen='1659:1685'><a onclick="displayPageImage('KR1a0040', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1685:1708'>　主徳如日之出地此朝日也天下己服其明矣初出</span>
<span class='tline' id='l81' data-llen='1708:1731'>　之朝日而遽若方中之烈日天下其不旱熯暍死矣</span>
<span class='tline' id='l82' data-llen='1731:1754'>　乎惟柔故明而不虐燭而不察淑而不烈大抵日中</span>
<span class='tline' id='l83' data-llen='1754:1777'>　非日之盛而莫盛於朝日剛明非晉之盛而莫盛於</span>
<span class='tline' id='l84' data-llen='1777:1800'>　柔明盖日之為明朝則升中則傾君之為明柔則容</span>
<span class='tline' id='l85' data-llen='1800:1823'>　剛則窮六五晉之盛明之主也宜其福之盛也孰謂</span>
<span class='tline' id='l86' data-llen='1823:1846'>　其柔而不立哉大則如商髙宗之不言小則如齊威</span>
<span class='tline' id='l87' data-llen='1846:1869'>　王之不鳴書曰柔而立又曰髙明柔克六五以之失</span>
<span class='tline' id='l88' data-llen='1869:1895'><a onclick="displayPageImage('KR1a0040', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1895:1918'>　得勿恤謂得與失皆勿憂恤六五離也為日為火雖</span>
<span class='tline' id='l90' data-llen='1918:1925'>　柔猶剛也</span>
<span class='tline' id='l91' data-llen='1925:1948'>上九晉其角維用伐邑厲吉无咎貞吝象曰維用伐邑</span>
<span class='tline' id='l92' data-llen='1948:1954'>道未光也</span>
<span class='tline' id='l93' data-llen='1954:1977'>　上九以剛明之資進而至於首又進而至於角剛之</span>
<span class='tline' id='l94' data-llen='1977:2000'>　極也明極者必窮物剛極者必觸物故不勝其剛而</span>
<span class='tline' id='l95' data-llen='2000:2023'>　无所用之維思攻伐人而已夫明不自照而用之以</span>
<span class='tline' id='l96' data-llen='2023:2046'>　窮物剛不自攻而用之以伐人若反其剛明而有自</span>
<span class='tline' id='l97' data-llen='2046:2072'><a onclick="displayPageImage('KR1a0040', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2072:2095'>　危之心聖人尚許其吉无咎也或挟其剛明而自以</span>
<span class='tline' id='l99' data-llen='2095:2118'>　為貞固聖人知其吝未光也子玉剛而无禮陽處父</span>
<span class='tline' id='l100' data-llen='2118:2141'>　剛而干時所以敗也晉明卦也而四隂吉悔亡二陽</span>
<span class='tline' id='l101' data-llen='2141:2164'>　厲且吝徳宗以明强自任其未有得於此乎厲者愓</span>
<span class='tline' id='l102' data-llen='2164:2172'>　厲而自危也</span>
<span class='tline' id='l103' data-llen='2172:2182'>䷣<span class='krp-note'>離下/坤上</span></span>
<span class='tline' id='l104' data-llen='2182:2205'>明夷利艱貞彖曰明入地中明夷内文明而外柔順以</span>
<span class='tline' id='l105' data-llen='2205:2228'>蒙大難文王以之利艱貞晦其明也内難而能正其志</span>
<span class='tline' id='l106' data-llen='2228:2254'><a onclick="displayPageImage('KR1a0040', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2254:2260'>箕子以之</span>
<span class='tline' id='l108' data-llen='2260:2283'>　易之道有時有人逢其時顧其人用之者何如耳如</span>
<span class='tline' id='l109' data-llen='2283:2306'>　明夷之時明之傷也孰傷乎明也地掩夫日所以傷</span>
<span class='tline' id='l110' data-llen='2306:2329'>　夫明也惟能掩而不傷是明夷之道也是時也何時</span>
<span class='tline' id='l111' data-llen='2329:2352'>　也紂之時也是道也孰能用之用一卦之道者文王</span>
<span class='tline' id='l112' data-llen='2352:2375'>　也用一爻之道者箕子也文王用一卦故内焉離之</span>
<span class='tline' id='l113' data-llen='2375:2398'>　文明我則用之以不失其盛外焉坤之柔順我則用</span>
<span class='tline' id='l114' data-llen='2398:2421'>　之以服事殷用是二者是故以此蒙犯羑里之大難</span>
<span class='tline' id='l115' data-llen='2421:2447'><a onclick="displayPageImage('KR1a0040', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2447:2470'>　而紂無所施其虐此文王掩而不傷之道也箕子用</span>
<span class='tline' id='l117' data-llen='2470:2493'>　一爻故不惟利於居易而亦利於處艱艱而利利而</span>
<span class='tline' id='l118' data-llen='2493:2516'>　正盖不晦其明則以艱險而傷其生何利之有不正</span>
<span class='tline' id='l119' data-llen='2516:2539'>　其志則以艱險而傷其明何貞之有大難以天下言</span>
<span class='tline' id='l120' data-llen='2539:2562'>　内難以一家言紂之難大能及天下而不能及文王</span>
<span class='tline' id='l121' data-llen='2562:2585'>　小能及一家而不能及箕子此用明夷之力也然彖</span>
<span class='tline' id='l122' data-llen='2585:2608'>　辭象辭同曰明入地中明夷易之例未有也恐此明</span>
<span class='tline' id='l123' data-llen='2608:2618'>　入地中四字為衍</span>
<span class='tline' id='l124' data-llen='2618:2644'><a onclick="displayPageImage('KR1a0040', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2644:2663'>象曰明入地中明夷君子以莅衆用晦而明</span>
<span class='tline' id='l126' data-llen='2663:2686'>　變而不窮者易之道用而不窮者易之人如明夷一</span>
<span class='tline' id='l127' data-llen='2686:2709'>　卦用之以處險則為文王與箕子明而晦用之以居</span>
<span class='tline' id='l128' data-llen='2709:2732'>　易則為莅衆之君子晦而明明而晦故全己晦而明</span>
<span class='tline' id='l129' data-llen='2732:2755'>　故燭物故曰推而行之存乎人又曰神而明之存乎</span>
<span class='tline' id='l130' data-llen='2755:2759'>　人</span>
<span class='tline' id='l131' data-llen='2759:2782'>初九明夷于飛垂其翼君子于行三日不食有攸往主</span>
<span class='tline' id='l132' data-llen='2782:2797'>人有言象曰君子于行義不食也</span>
<span class='tline' id='l133' data-llen='2797:2823'><a onclick="displayPageImage('KR1a0040', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2823:2846'>　飛者不願不高今乃垂其翼知其不可不退也行者</span>
<span class='tline' id='l135' data-llen='2846:2869'>　不能不食今乃三日不食知其不可不速也可以退</span>
<span class='tline' id='l136' data-llen='2869:2892'>　則退可以速則速君子當明夷之初知其傷之者將</span>
<span class='tline' id='l137' data-llen='2892:2915'>　至故决焉長往而不顧或者見議而不䘏何也晦己</span>
<span class='tline' id='l138' data-llen='2915:2938'>　之明避上之暗義當去之之速也何食之暇楊氏謂</span>
<span class='tline' id='l139' data-llen='2938:2961'>　接淅而行是也當紂之時其伯夷太公避居海濱之</span>
<span class='tline' id='l140' data-llen='2961:2966'>　事乎</span>
<span class='tline' id='l141' data-llen='2966:2989'>六二明夷夷于左股用拯馬壯吉象曰六二之吉順以</span>
<span class='tline' id='l142' data-llen='2989:3015'><a onclick="displayPageImage('KR1a0040', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3015:3019'>則也</span>
<span class='tline' id='l144' data-llen='3019:3042'>　六二居明夷之時最不幸者也何也當此之時惟晦</span>
<span class='tline' id='l145' data-llen='3042:3065'>　者可免於傷而六二乃有文明之徳此暗主所甚忌</span>
<span class='tline' id='l146' data-llen='3065:3088'>　也惟去者乃免於傷而六五乃居大臣之位此昏世</span>
<span class='tline' id='l147' data-llen='3088:3111'>　之所不得去也以其位之不得去故有左股之傷股</span>
<span class='tline' id='l148' data-llen='3111:3134'>　肱左右者大臣之象也以其徳之文明故有馬壯之</span>
<span class='tline' id='l149' data-llen='3134:3157'>　拯初九九三乾馬用壯之助也助之者壯處之者順</span>
<span class='tline' id='l150' data-llen='3157:3180'>　所以吉也非吉之吉也凶之吉也既傷股矣非凶乎</span>
<span class='tline' id='l151' data-llen='3180:3206'><a onclick="displayPageImage('KR1a0040', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3206:3229'>　傷而獲拯非凶之吉乎當紂之時此正文王之事也</span>
<span class='tline' id='l153' data-llen='3229:3252'>　見囚者傷股也伯夷太公歸之閎夭之徒脱之者馬</span>
<span class='tline' id='l154' data-llen='3252:3275'>　壯之拯也柔而恭淵而懿臣罪當誅而天王聖明者</span>
<span class='tline' id='l155' data-llen='3275:3298'>　順以則也則者有君人之大徳而乃有事君之小心</span>
<span class='tline' id='l156' data-llen='3298:3321'>　順乎君臣之天則也故詩人歌之曰順帝之則而仲</span>
<span class='tline' id='l157' data-llen='3321:3344'>　尼今賛之曰順以則也詩人仲尼其見文王之心乎</span>
<span class='tline' id='l158' data-llen='3344:3367'>九三明夷于南狩得其大首不可疾貞象曰南狩之志</span>
<span class='tline' id='l159' data-llen='3367:3373'>乃大得也</span>
<span class='tline' id='l160' data-llen='3373:3399'><a onclick="displayPageImage('KR1a0040', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3399:3422'>　六五當箕子六二當文王然則孰當紂乎當紂者其</span>
<span class='tline' id='l162' data-llen='3422:3445'>　上六乎上六位之髙暗之極此明夷之主也非紂當</span>
<span class='tline' id='l163' data-llen='3445:3468'>　之其誰當之然則孰當九三程子以為湯武之事是</span>
<span class='tline' id='l164' data-llen='3468:3491'>　也程子混而言之婉也試别而言之九三其武王之</span>
<span class='tline' id='l165' data-llen='3491:3514'>　事乎九三居下卦之上而體離明之極膺南面之望</span>
<span class='tline' id='l166' data-llen='3514:3537'>　而應上六之敵是惟无狩狩一而獲明夷大害之首</span>
<span class='tline' id='l167' data-llen='3537:3560'>　矣然則緩其狩而不疾者昭其至正也志於得其首</span>
<span class='tline' id='l168' data-llen='3560:3583'>　而非志於利其得者昭其不私也非武王伐紂之事</span>
<span class='tline' id='l169' data-llen='3583:3610'><a onclick="displayPageImage('KR1a0040', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3610:3633'>　其何事乎故恭行天罰是南狩也勝商殺紂是大首</span>
<span class='tline' id='l171' data-llen='3633:3656'>　也須暇五年是不疾也克相上帝寵綏四方曷敢越</span>
<span class='tline' id='l172' data-llen='3656:3664'>　志是志得也</span>
<span class='tline' id='l173' data-llen='3664:3687'>六四入于左腹獲明夷之心于出門庭象曰入于左腹</span>
<span class='tline' id='l174' data-llen='3687:3693'>獲心意也</span>
<span class='tline' id='l175' data-llen='3693:3716'>　上六明夷之君也六四明夷之佐也明夷之時有昬</span>
<span class='tline' id='l176' data-llen='3716:3739'>　暗之君而无隂柔小人之佐孰與逢昏主之惡而傷</span>
<span class='tline' id='l177' data-llen='3739:3762'>　君子之明哉惟六四以隂柔之奸居近君之位是故</span>
<span class='tline' id='l178' data-llen='3762:3789'><a onclick="displayPageImage('KR1a0040', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3789:3812'>　挟左道用非僻以中其君之欲至於深入其腹心而</span>
<span class='tline' id='l180' data-llen='3812:3835'>　壊其中探得其傷害君子之志意而肆於外於是聖</span>
<span class='tline' id='l181' data-llen='3835:3858'>　賢有不免於傷者矣且暗王之與小人何仇於聖賢</span>
<span class='tline' id='l182' data-llen='3858:3881'>　而必欲傷之乎盖上暗下明惡易以形此邪彼正勢</span>
<span class='tline' id='l183' data-llen='3881:3904'>　難以並此其理也然小人知傷君子以逢其君不知</span>
<span class='tline' id='l184' data-llen='3904:3927'>　傷君子以傷其君故得大首者九三也大首之所以</span>
<span class='tline' id='l185' data-llen='3927:3950'>　見獲者非九三也六四也當紂之世所謂六四者其</span>
<span class='tline' id='l186' data-llen='3950:3973'>　飛亷惡来之事乎出門庭者出而肆于外六四坤之</span>
<span class='tline' id='l187' data-llen='3973:4000'><a onclick="displayPageImage('KR1a0040', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4000:4008'>　初也坤為腹</span>
<span class='tline' id='l189' data-llen='4008:4030'>六五箕子之明夷利貞象曰箕子之貞明不可息也</span>
<span class='tline' id='l190' data-llen='4030:4053'>　五君位也而聖人以箕子當之者明夷之時六五以</span>
<span class='tline' id='l191' data-llen='4053:4076'>　隂居陽以柔居剛得中守正陽剛之君子也紂不足</span>
<span class='tline' id='l192' data-llen='4076:4099'>　以當之當之者舍箕子而誰也又箕子與紂同姓之</span>
<span class='tline' id='l193' data-llen='4099:4122'>　親也此孟子所謂易位之卿也箕子既有此嫌而又</span>
<span class='tline' id='l194' data-llen='4122:4145'>　與微子皆疑於商家及王之制意其當時天下之望</span>
<span class='tline' id='l195' data-llen='4145:4168'>　亦或以六五之徳與位歸箕子與此紂所以疑之之</span>
<span class='tline' id='l196' data-llen='4168:4195'><a onclick="displayPageImage('KR1a0040', 'WYG', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4195:4218'>　深所謂内難者也非為之奴以深晦其明則居艱而</span>
<span class='tline' id='l198' data-llen='4218:4241'>　不利非守其貞而不同其惡則明滅而或息晦其明</span>
<span class='tline' id='l199' data-llen='4241:4264'>　故全於人明不息故全於天五陽明也六隂晦也以</span>
<span class='tline' id='l200' data-llen='4264:4277'>　六晦五故為箕子之明夷</span>
<span class='tline' id='l201' data-llen='4277:4300'>上六不明晦初登于天後入于地象曰初登于天照四</span>
<span class='tline' id='l202' data-llen='4300:4311'>國也後入于地失則也</span>
<span class='tline' id='l203' data-llen='4311:4334'>　上者六位之至髙故初登于天而四國望之照臨上</span>
<span class='tline' id='l204' data-llen='4334:4357'>　六者昏徳之終極故後入於地而天下失其所法則</span>
<span class='tline' id='l205' data-llen='4357:4384'><a onclick="displayPageImage('KR1a0040', 'WYG', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4384:4407'>　是以既曰不明又曰晦者甚其昏之辭也紂之嗣位</span>
<span class='tline' id='l207' data-llen='4407:4430'>　聞見甚敏材力過人其初登于天照四國之時乎及</span>
<span class='tline' id='l208' data-llen='4430:4453'>　其以昏棄失徳而為獨夫其後入于地而失則之時</span>
<span class='tline' id='l209' data-llen='4453:4457'>　乎</span>
<span class='tline' id='l210' data-llen='4457:4467'>䷤<span class='krp-note'>離下/巽上</span></span>
<span class='tline' id='l211' data-llen='4467:4490'>家人利女貞彖曰家人女正位乎内男正位乎外男女</span>
<span class='tline' id='l212' data-llen='4490:4513'>正天地之大義也家人有嚴君焉父母之謂也父父子</span>
<span class='tline' id='l213' data-llen='4513:4535'>子兄兄弟弟夫夫婦婦而家道正正家而天下定矣</span>
<span class='tline' id='l214' data-llen='4535:4562'><a onclick="displayPageImage('KR1a0040', 'WYG', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4562:4585'>　正莫易於天下而莫難於一家莫易於一家之父子</span>
<span class='tline' id='l216' data-llen='4585:4608'>　兄弟而莫難於一婦一婦正一家正一家正天下定</span>
<span class='tline' id='l217' data-llen='4608:4631'>　矣故家人之卦辭曰利女貞大哉女貞之利乎女正</span>
<span class='tline' id='l218' data-llen='4631:4654'>　者女非自正也盖有正之者孰正之男也正女以男</span>
<span class='tline' id='l219' data-llen='4654:4677'>　正男以父之身正身以言行前之二正在彖後之二</span>
<span class='tline' id='l220' data-llen='4677:4700'>　正在大象與上九然家人之職二其道一婦職順父</span>
<span class='tline' id='l221' data-llen='4700:4723'>　職嚴合嚴順之道存乎正嚴而不正獨嚴不行順而</span>
<span class='tline' id='l222' data-llen='4723:4746'>　不正獨順不立故曰利女貞曰正位曰家道正曰男</span>
<span class='tline' id='l223' data-llen='4746:4773'><a onclick="displayPageImage('KR1a0040', 'WYG', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4773:4796'>　女正天地之大義天地之義以男女正為大而况天</span>
<span class='tline' id='l225' data-llen='4796:4819'>　下萬事乎故曰正家而天下定女内謂六二男外謂</span>
<span class='tline' id='l226' data-llen='4819:4842'>　九五父母謂上九六四尊而在上者兄謂九三弟謂</span>
<span class='tline' id='l227' data-llen='4842:4865'>　初九利女貞謂巽長女離中女正位内外謂名分若</span>
<span class='tline' id='l228' data-llen='4865:4881'>　吕武南面則男女易矣名分亂矣</span>
<span class='tline' id='l229' data-llen='4881:4901'>象曰風自火出家人君子以言有物而行有恒</span>
<span class='tline' id='l230' data-llen='4901:4924'>　巽木也風也今舎木取風離日也火也今舎日取火</span>
<span class='tline' id='l231' data-llen='4924:4947'>　盖火本生於木木者火之父風還出於火火者風之</span>
<span class='tline' id='l232' data-llen='4947:4974'><a onclick="displayPageImage('KR1a0040', 'WYG', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4974:4997'>　母如家人夫婦父子相生无已也物必有自出風自</span>
<span class='tline' id='l234' data-llen='4997:5020'>　火出教自家出家自身出故君子正言行以嚴身嚴</span>
<span class='tline' id='l235' data-llen='5020:5043'>　身以家嚴家以天下言必有物言而无物則欺行必</span>
<span class='tline' id='l236' data-llen='5043:5066'>　有常行而无常則偽欺乎言偽乎行而能正家者无</span>
<span class='tline' id='l237' data-llen='5066:5070'>　之</span>
<span class='tline' id='l238' data-llen='5070:5088'>初九閑有家悔亡象曰閑有家志未變也</span>
<span class='tline' id='l239' data-llen='5088:5111'>　婦訓始至子訓始穉及其志意純一而未變也初九</span>
<span class='tline' id='l240' data-llen='5111:5134'>　處家人之始初而用陽剛之嚴治有防閑之逺慮一</span>
<span class='tline' id='l241' data-llen='5134:5161'><a onclick="displayPageImage('KR1a0040', 'WYG', '010-14a' );" name="010-14a" class="pb">[010-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5161:5184'>　日之正終身之正也何悔之有此舜之刑于二女文</span>
<span class='tline' id='l243' data-llen='5184:5201'>　之刑于寡妻也魯桓公唐髙宗反是</span>
<span class='tline' id='l244' data-llen='5201:5223'>六二无攸遂在中饋貞吉象曰六二之吉順以巽也</span>
<span class='tline' id='l245' data-llen='5223:5246'>　婦无遂事必有尊也言有夫也婦職饋祀必有敬也</span>
<span class='tline' id='l246' data-llen='5246:5269'>　言有先也婦而遂事則僣僣則家不齊時有牝雞鳴</span>
<span class='tline' id='l247' data-llen='5269:5292'>　晨之禍婦而不職則傲傲則家必隳時則有腐木為</span>
<span class='tline' id='l248' data-llen='5292:5315'>　柱之禍六二以柔順之令徳宅壼内之正位退然无</span>
<span class='tline' id='l249' data-llen='5315:5338'>　攸遂以尊其夫劬然羞饋祀以事所職正孰大焉吉</span>
<span class='tline' id='l250' data-llen='5338:5365'><a onclick="displayPageImage('KR1a0040', 'WYG', '010-14b' );" name="010-14b" class="pb">[010-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5365:5388'>　孰禦焉故聖人賛而譽之曰順以巽也順則安而不</span>
<span class='tline' id='l252' data-llen='5388:5411'>　僣巽則卑而不傲此二女之事舜太姒之事文也褒</span>
<span class='tline' id='l253' data-llen='5411:5417'>　妲反是</span>
<span class='tline' id='l254' data-llen='5417:5440'>九三家人嗃嗃悔厲吉婦子嘻嘻終吝象曰家人嗃嗃</span>
<span class='tline' id='l255' data-llen='5440:5453'>未失也婦子嘻嘻失家節也</span>
<span class='tline' id='l256' data-llen='5453:5476'>　正家之道嚴勝則厲和勝則溺嗃嗃而嚴嚴勝也嘻</span>
<span class='tline' id='l257' data-llen='5476:5499'>　嘻而笑和勝也然嚴勝者雖悔厲而終吉故聖人勸</span>
<span class='tline' id='l258' data-llen='5499:5522'>　之以未失和勝者雖悦懌而終吝故聖人戒之以失</span>
<span class='tline' id='l259' data-llen='5522:5549'><a onclick="displayPageImage('KR1a0040', 'WYG', '010-15a' );" name="010-15a" class="pb">[010-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5549:5572'>　節九三剛而過中嚴勝者也正家之道聖人取焉自</span>
<span class='tline' id='l261' data-llen='5572:5595'>　九五上九六四而降九三亦家人之長也其一家之</span>
<span class='tline' id='l262' data-llen='5595:5618'>　兄與周公之誅管蔡訓康叔得嗃嗃之義矣莊公之</span>
<span class='tline' id='l263' data-llen='5618:5638'>　於叚文帝之於長景帝之於武其嘻嘻者與</span>
<span class='tline' id='l264' data-llen='5638:5656'>六四富家大吉象曰富家大吉順在位也</span>
<span class='tline' id='l265' data-llen='5656:5679'>　善富家者不寳珠玉而以父慈子孝為珠玉不豐粟</span>
<span class='tline' id='l266' data-llen='5679:5702'>　帛而以夫義婦聽為粟帛故六四之富而吉吉而大</span>
<span class='tline' id='l267' data-llen='5702:5725'>　聖人釋之曰六四之富非以富而富也父子夫婦各</span>
<span class='tline' id='l268' data-llen='5725:5752'><a onclick="displayPageImage('KR1a0040', 'WYG', '010-15b' );" name="010-15b" class="pb">[010-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5752:5775'>　順其位而不相踰越是謂富矣易之富家即記之家</span>
<span class='tline' id='l270' data-llen='5775:5798'>　肥也六四以柔順而居下卦之上上卦之内其家人</span>
<span class='tline' id='l271' data-llen='5798:5814'>　之母與思齊太任是已舜母反是</span>
<span class='tline' id='l272' data-llen='5814:5835'>九五王假有家勿恤吉象曰王假有家交相愛也</span>
<span class='tline' id='l273' data-llen='5835:5858'>　正家在政睦家在徳正人在法感人在心使我正人</span>
<span class='tline' id='l274' data-llen='5858:5881'>　易使人愛人難使我愛人易使人愛我難使人愛我</span>
<span class='tline' id='l275' data-llen='5881:5904'>　易使人人交相愛難非以徳睦之以心感之安能使</span>
<span class='tline' id='l276' data-llen='5904:5927'>　之交相愛乎九五以乾徳之剛明居巽位之中正為</span>
<span class='tline' id='l277' data-llen='5927:5954'><a onclick="displayPageImage('KR1a0040', 'WYG', '010-16a' );" name="010-16a" class="pb">[010-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5954:5977'>　天下國家之至尊而愛心感人巽而入之此所以感</span>
<span class='tline' id='l279' data-llen='5977:6000'>　假其家人以及天下莫不人人交相愛勿憂天下之</span>
<span class='tline' id='l280' data-llen='6000:6023'>　不憂而自吉也以文王為君以太姒為妃以王季為</span>
<span class='tline' id='l281' data-llen='6023:6046'>　父以太任為母以武王為子以邑姜為婦其不交相</span>
<span class='tline' id='l282' data-llen='6046:6069'>　愛乎故詩人歌之曰刑于寡妻至于兄弟以御于家</span>
<span class='tline' id='l283' data-llen='6069:6092'>　邦此交相愛也仲尼頌之曰无憂者其惟文王此勿</span>
<span class='tline' id='l284' data-llen='6092:6098'>　恤吉也</span>
<span class='tline' id='l285' data-llen='6098:6119'>上九有孚威如終吉象曰威如之吉反身之謂也</span>
<span class='tline' id='l286' data-llen='6119:6146'><a onclick="displayPageImage('KR1a0040', 'WYG', '010-16b' );" name="010-16b" class="pb">[010-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6146:6169'>　人能不以惡於子者事父則天下皆舜人能不以檢</span>
<span class='tline' id='l288' data-llen='6169:6192'>　於身者自恕則天下皆文王誠意中充則徳教外孚</span>
<span class='tline' id='l289' data-llen='6192:6215'>　也上九以過剛之威而嚴其家未至也以嚴家之檢</span>
<span class='tline' id='l290' data-llen='6215:6238'>　而誠其身斯至矣此其所以成家而享正家之吉也</span>
<span class='tline' id='l291' data-llen='6238:6261'>　九五君也上九君之上其文王之王季與故周家之</span>
<span class='tline' id='l292' data-llen='6261:6284'>　正有刑于太姒者有刑于文王者九乾剛故威上巽</span>
<span class='tline' id='l293' data-llen='6284:6295'>　極故孚孚者誠乎身</span>
<span class='tline' id='l294' data-llen='6295:6305'>䷥<span class='krp-note'>兊下/離上</span></span>
<span class='tline' id='l295' data-llen='6305:6332'><a onclick="displayPageImage('KR1a0040', 'WYG', '010-17a' );" name="010-17a" class="pb">[010-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6332:6355'>睽小事吉彖曰睽火動而上澤動而下二女同居其志</span>
<span class='tline' id='l297' data-llen='6355:6378'>不同行説而麗乎明柔進而上行得中而應乎剛是以</span>
<span class='tline' id='l298' data-llen='6378:6401'>小事吉天地睽而其事同也男女睽而其志通也萬物</span>
<span class='tline' id='l299' data-llen='6401:6416'>睽而其事類也睽之時用大矣哉</span>
<span class='tline' id='l300' data-llen='6416:6439'>　易通則窮窮則通睽者人物之散也離之火兑之水</span>
<span class='tline' id='l301' data-llen='6439:6462'>　燥濕俱動而異就物之散也離仲女兑季女仲季同</span>
<span class='tline' id='l302' data-llen='6462:6485'>　居而殊姻人之散也物聚則朋散則孤孤矣焉得而</span>
<span class='tline' id='l303' data-llen='6485:6508'>　不窮然睽孤而小事吉何也散不可聚睽不可合凶</span>
<span class='tline' id='l304' data-llen='6508:6535'><a onclick="displayPageImage('KR1a0040', 'WYG', '010-17b' );" name="010-17b" class="pb">[010-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6535:6558'>　不可吉則无為貴易矣兑之説麗乎離之明是合睽</span>
<span class='tline' id='l306' data-llen='6558:6581'>　也六五進而上行是合睽也六五得中而應乎九二</span>
<span class='tline' id='l307' data-llen='6581:6604'>　是合睽也故曰易窮則通合睽之道又有大者天地</span>
<span class='tline' id='l308' data-llen='6604:6627'>　之判而合男女之别而耦萬物之分而聚非合睽之</span>
<span class='tline' id='l309' data-llen='6627:6650'>　大乎故仲尼賛之曰睽之時用大矣哉故曰易窮則</span>
<span class='tline' id='l310' data-llen='6650:6654'>　通</span>
<span class='tline' id='l311' data-llen='6654:6669'>象曰上火下澤睽君子以同而異</span>
<span class='tline' id='l312' data-llen='6669:6692'>　禹顔同道而異趨夷惠同聖而異行未足為同而異</span>
<span class='tline' id='l313' data-llen='6692:6719'><a onclick="displayPageImage('KR1a0040', 'WYG', '010-18a' );" name="010-18a" class="pb">[010-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6719:6742'>　也孔子一孔子而齊魯之去異遲速孟子一孟子而</span>
<span class='tline' id='l315' data-llen='6742:6765'>　今昔之饋異辭受此同而異之也乃一人自為水火</span>
<span class='tline' id='l316' data-llen='6765:6780'>　矣君子亦何必好同而惡異乎</span>
<span class='tline' id='l317' data-llen='6780:6803'>初九悔亡䘮馬勿逐自復見惡人无咎象曰見惡人以</span>
<span class='tline' id='l318' data-llen='6803:6808'>辟咎也</span>
<span class='tline' id='l319' data-llen='6808:6831'>　此聖人合初九九四之睽也善合睽者與其亟也寜</span>
<span class='tline' id='l320' data-llen='6831:6854'>　舒與其褊也寜宏盖初九之與九四上下異趨而相</span>
<span class='tline' id='l321' data-llen='6854:6877'>　叛水火異性而相賊惟相叛故初九動而下固不與</span>
<span class='tline' id='l322' data-llen='6877:6904'><a onclick="displayPageImage('KR1a0040', 'WYG', '010-18b' );" name="010-18b" class="pb">[010-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6904:6927'>　九四而為徒九四動而上亦舍初九而不與俱彼舍</span>
<span class='tline' id='l324' data-llen='6927:6950'>　我而去故有䘮馬之象初九能聽其去而勿逐須其</span>
<span class='tline' id='l325' data-llen='6950:6973'>　定而自復是以悔亡此合睽以舒不以亟之道也相</span>
<span class='tline' id='l326' data-llen='6973:6996'>　如之感亷頗子儀之安光弼是也惟相賊故九四之</span>
<span class='tline' id='l327' data-llen='6996:7019'>　火值初九之水則熄初九之水值九四之火則涸彼</span>
<span class='tline' id='l328' data-llen='7019:7042'>　㸑我而我涸故有惡人之象且水在火上則涸今火</span>
<span class='tline' id='l329' data-llen='7042:7065'>　在水上亦能涸初九何也盖水火相遭有自下涸上</span>
<span class='tline' id='l330' data-llen='7065:7088'>　者鼎釜是也有自上涸下者實水于中而盛之以上</span>
<span class='tline' id='l331' data-llen='7088:7115'><a onclick="displayPageImage('KR1a0040', 'WYG', '010-19a' );" name="010-19a" class="pb">[010-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7115:7138'>　覆下承之器環之以上下四方之火是也又離日也</span>
<span class='tline' id='l333' data-llen='7138:7161'>　常晹能焦大澤者也初九之於惡人能不以避為避</span>
<span class='tline' id='l334' data-llen='7161:7184'>　而以見為避是以无咎此合睽以宏不以褊之道孔</span>
<span class='tline' id='l335' data-llen='7184:7207'>　子見南子孟子解子敖陳寔弔張讓是也若非避咎</span>
<span class='tline' id='l336' data-llen='7207:7230'>　乎惡人則无所事於見惡人孔子不見陽貨是也且</span>
<span class='tline' id='l337' data-llen='7230:7253'>　初九剛也而能舒且宏何也説故也初與四偕乾體</span>
<span class='tline' id='l338' data-llen='7253:7276'>　而同陽徳乾為馬同故復初九降屈以下於九四故</span>
<span class='tline' id='l339' data-llen='7276:7291'>　為見惡人水在火下故為辟咎</span>
<span class='tline' id='l340' data-llen='7291:7318'><a onclick="displayPageImage('KR1a0040', 'WYG', '010-19b' );" name="010-19b" class="pb">[010-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7318:7338'>九二遇主于巷无咎象曰遇主于巷未失道也</span>
<span class='tline' id='l342' data-llen='7338:7361'>　此聖人合九二六五之睽也睽之諸爻皆睽之睽惟</span>
<span class='tline' id='l343' data-llen='7361:7384'>　九二六五乃睽之合故遇主于巷曷謂巷詩曰誕寘</span>
<span class='tline' id='l344' data-llen='7384:7407'>　之隘巷傳曰行及弇中一與一誰能懼我弇亦狹道</span>
<span class='tline' id='l345' data-llen='7407:7430'>　巷者道路之隘徑也曷謂遇傳曰不期而會曰遇遇</span>
<span class='tline' id='l346' data-llen='7430:7453'>　者邂逅之適然也今有二人而東西行者適相遇於</span>
<span class='tline' id='l347' data-llen='7453:7476'>　隘巷之中趾之外无他地路之外无它岐雖欲逃猶</span>
<span class='tline' id='l348' data-llen='7476:7499'>　將遭之雖欲隔之猶將覿之是其遭也孰得而並是</span>
<span class='tline' id='l349' data-llen='7499:7526'><a onclick="displayPageImage('KR1a0040', 'WYG', '010-20a' );" name="010-20a" class="pb">[010-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7526:7549'>　其覿也孰得而分乎一與一故也今諸爻皆不遇六</span>
<span class='tline' id='l351' data-llen='7549:7572'>　五而九二剛正之大臣乃得遇六五寛柔之明主六</span>
<span class='tline' id='l352' data-llen='7572:7595'>　五皆不應諸爻而乃應九二此應之專而莫之分遇</span>
<span class='tline' id='l353' data-llen='7595:7618'>　之獨而莫之並者故曰得中而應乎剛又曰遇主于</span>
<span class='tline' id='l354' data-llen='7618:7641'>　巷君臣之相遇如此而止曰无咎何也有三不幸也</span>
<span class='tline' id='l355' data-llen='7641:7664'>　當睽之時一也主弱二也諸爻皆睽而寡助三也其</span>
<span class='tline' id='l356' data-llen='7664:7687'>　平王晉文侯之事乎此所謂小事吉也不然髙宗得</span>
<span class='tline' id='l357' data-llen='7687:7710'>　一傅説武宗得一徳裕无咎而己乎未失道道亦路</span>
<span class='tline' id='l358' data-llen='7710:7737'><a onclick="displayPageImage('KR1a0040', 'WYG', '010-20b' );" name="010-20b" class="pb">[010-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7737:7749'>　也必相得而不相失也</span>
<span class='tline' id='l360' data-llen='7749:7772'>六三見輿曵其牛掣其人天且劓无初有終象曰見輿</span>
<span class='tline' id='l361' data-llen='7772:7786'>曵位不當也无初有終遇剛也</span>
<span class='tline' id='l362' data-llen='7786:7809'>　此聖人合六三上九之睽也且六三之於上九正應</span>
<span class='tline' id='l363' data-llen='7809:7832'>　也曷嘗睽而不合哉睽之者九二九四也我欲行而</span>
<span class='tline' id='l364' data-llen='7832:7855'>　合上九則九二牽我輿於後我欲進而遇上九則九</span>
<span class='tline' id='l365' data-llen='7855:7878'>　四掣我牛於前六三以柔居剛惟柔故下不能制九</span>
<span class='tline' id='l366' data-llen='7878:7901'>　二惟剛故上進而犯九四彼阻我而不得進我犯之</span>
<span class='tline' id='l367' data-llen='7901:7928'><a onclick="displayPageImage('KR1a0040', 'WYG', '010-21a' );" name="010-21a" class="pb">[010-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7928:7951'>　而必進彼在我上其傷我必矣天言上劓言傷也然</span>
<span class='tline' id='l369' data-llen='7951:7974'>　六三以柔順之徳和説之極而居二陽之間處重險</span>
<span class='tline' id='l370' data-llen='7974:7997'>　之位位不安而徳足以調伏於二剛又遇上九之應</span>
<span class='tline' id='l371' data-llen='7997:8020'>　九主之於上故睽於初而合於終也子産相鄭之初</span>
<span class='tline' id='l372' data-llen='8020:8043'>　駟良方争南晳相攻子産謂子皮曰國小族大不可</span>
<span class='tline' id='l373' data-llen='8043:8066'>　為也有欲攻子産者有欲殺子産者而子産能焚謗</span>
<span class='tline' id='l374' data-llen='8066:8089'>　書賂伯石以和柔調伏之子皮子太叔又力主之鄭</span>
<span class='tline' id='l375' data-llen='8089:8109'>　遂以治得六三之義矣六三坤體為中為輿</span>
<span class='tline' id='l376' data-llen='8109:8136'><a onclick="displayPageImage('KR1a0040', 'WYG', '010-21b' );" name="010-21b" class="pb">[010-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8136:8159'>九四睽孤遇元夫交孚厲无咎象曰交孚无咎志行也</span>
<span class='tline' id='l378' data-llen='8159:8182'>　睽者乖之極孤者睽之極九四以獨陽處二隂之間</span>
<span class='tline' id='l379' data-llen='8182:8205'>　孤立而无與危厲之不暇乃能无咎此已幸矣又得</span>
<span class='tline' id='l380' data-llen='8205:8228'>　行其志以合天下之睽何也與在下之善士如初九</span>
<span class='tline' id='l381' data-llen='8228:8251'>　之同徳相遇以誠相交以信是故孤者朋睽者合何</span>
<span class='tline' id='l382' data-llen='8251:8274'>　志之不可行何難之不可濟哉舉朝皆武氏之臣而</span>
<span class='tline' id='l383' data-llen='8274:8297'>　狄仁傑以一身狥唐非孤立於睽離之世乎乃下薦</span>
<span class='tline' id='l384' data-llen='8297:8320'>　洛川司馬張東之薦一柬之而五柬之合與仁傑而</span>
<span class='tline' id='l385' data-llen='8320:8347'><a onclick="displayPageImage('KR1a0040', 'WYG', '010-22a' );" name="010-22a" class="pb">[010-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8347:8370'>　六周復為唐仁傑之志行矣豈惟无咎又何厲矣元</span>
<span class='tline' id='l387' data-llen='8370:8377'>　夫善士也</span>
<span class='tline' id='l388' data-llen='8377:8400'>六五悔亡厥宗噬膚往何咎象曰厥宗噬膚往有慶也</span>
<span class='tline' id='l389' data-llen='8400:8423'>　創鉅者其愈遲傷淺者其合易天下睽離之時此亦</span>
<span class='tline' id='l390' data-llen='8423:8446'>　創鉅痛深之病也六五乃以隂柔之資而君之宜其</span>
<span class='tline' id='l391' data-llen='8446:8469'>　悔宜其咎宜其合睽之難也今也乃能合天下之睽</span>
<span class='tline' id='l392' data-llen='8469:8492'>　如傷肌之淺而合之之易者何也得九二陽剛之宗</span>
<span class='tline' id='l393' data-llen='8492:8515'>　臣以佐之之力也是以悔亡是以何咎是以有慶大</span>
<span class='tline' id='l394' data-llen='8515:8542'><a onclick="displayPageImage('KR1a0040', 'WYG', '010-22b' );" name="010-22b" class="pb">[010-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8542:8565'>　哉佐乎有其人雖弱君且能合天下之離而况得剛</span>
<span class='tline' id='l396' data-llen='8565:8588'>　明之君乎程子以成王周公劉禪孔明當之得之矣</span>
<span class='tline' id='l397' data-llen='8588:8597'>　噬膚傷之淺也</span>
<span class='tline' id='l398' data-llen='8597:8620'>上九睽孤見豕負塗載鬼一車先張之弧後説之弧匪</span>
<span class='tline' id='l399' data-llen='8620:8640'>冦婚媾往遇雨則吉象曰遇雨之吉羣疑亡也</span>
<span class='tline' id='l400' data-llen='8640:8663'>　上九有六三以為正應非孤也而云睽孤者居離明</span>
<span class='tline' id='l401' data-llen='8663:8686'>　之極過於明也過於明故過於疑過於疑故无往而</span>
<span class='tline' id='l402' data-llen='8686:8709'>　非疑見豕負塗疑其穢已載鬼一車又疑其祟已先</span>
<span class='tline' id='l403' data-llen='8709:8736'><a onclick="displayPageImage('KR1a0040', 'WYG', '010-23a' );" name="010-23a" class="pb">[010-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8736:8759'>　張之弧疑其為冦而害己後説之弧又疑其可親而</span>
<span class='tline' id='l405' data-llen='8759:8782'>　非害己疑心羣起而若不可解者為六三者安得而</span>
<span class='tline' id='l406' data-llen='8782:8805'>　近之此上九之所以孤也然惟天下之至明為能生</span>
<span class='tline' id='l407' data-llen='8805:8828'>　天下之至疑非天下之至明亦不能釋天下之至疑</span>
<span class='tline' id='l408' data-llen='8828:8851'>　其初雜然而疑其後渙然而釋以上九之至陽遇六</span>
<span class='tline' id='l409' data-llen='8851:8874'>　三之至隂隂陽相和而為雨則羣疑釋然而俱亡矣</span>
<span class='tline' id='l410' data-llen='8874:8897'>　當其善疑也似唐徳宗之於蕭復姜公輔及其疑之</span>
<span class='tline' id='l411' data-llen='8897:8920'>　亡也又似成王之於周公要之皆不及昭帝之於霍</span>
<span class='tline' id='l412' data-llen='8920:8947'><a onclick="displayPageImage('KR1a0040', 'WYG', '010-23b' );" name="010-23b" class="pb">[010-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8947:8970'>　光先主之於孔明矣先張之弧後説之弧以畫卦之</span>
<span class='tline' id='l414' data-llen='8970:8985'>　象言也解在下繋盖取諸睽章</span>
<span class='tline' id='l415' data-llen='8985:8988'>　</span>
<span class='tline' id='l416' data-llen='8988:8991'>　</span>
<span class='tline' id='l417' data-llen='8991:8994'>　</span>
<span class='tline' id='l418' data-llen='8994:8997'>　</span>
<span class='tline' id='l419' data-llen='8997:9000'>　</span>
<span class='tline' id='l420' data-llen='9000:9009'>　誠齋易傳卷十</span>
</p>
<p>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0040', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　誠齋易傳卷八</span><br/>
<span class='tline' id='l10' data-llen='198:219'>　　　　　　　　　　　　宋　楊萬里　撰</span><br/>
<span class='tline' id='l11' data-llen='219:229'>䷚<span class='krp-note'>震下/艮上</span></span><br/>
<span class='tline' id='l12' data-llen='229:252'>頤貞吉觀頤自求口實彖曰頤貞吉養正則吉也觀頤</span><br/>
<span class='tline' id='l13' data-llen='252:275'>觀其所養也自求口實觀其自養也天地養萬物聖人</span><br/>
<span class='tline' id='l14' data-llen='275:289'>養賢以及萬民頤之時大矣哉</span><br/>
<span class='tline' id='l15' data-llen='289:312'>　上覆下承衆口森然卦之形也上止下動卦之用也</span><br/>
<span class='tline' id='l16' data-llen='312:338'><a onclick="displayPageImage('KR1a0040', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='338:361'>　皆頰齒飲食之象故頥養也頥之時聖人養賢君子</span><br/>
<span class='tline' id='l18' data-llen='361:384'>　可仕之時也然聖人之所養君子之自養貞則吉邪</span><br/>
<span class='tline' id='l19' data-llen='384:407'>　則凶故上不可輕施其養下不可輕就其養上之所</span><br/>
<span class='tline' id='l20' data-llen='407:430'>　施必觀其所養之邪正所養者賢而正則萬民均得</span><br/>
<span class='tline' id='l21' data-llen='430:453'>　其所養下之所就必反觀自養之邪正自養者實而</span><br/>
<span class='tline' id='l22' data-llen='453:476'>　正則聖人不失其所養是養一人而福天下不曰養</span><br/>
<span class='tline' id='l23' data-llen='476:499'>　正則吉乎堯憂不得舜舜憂不得禹臯是也天地養</span><br/>
<span class='tline' id='l24' data-llen='499:522'>　萬物萬物以天地為天地堯舜養賢以及萬民萬民</span><br/>
<span class='tline' id='l25' data-llen='522:548'><a onclick="displayPageImage('KR1a0040', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='548:571'>　以堯舜為天地吉孰大焉斯時豈易逢哉故聖人喜</span><br/>
<span class='tline' id='l27' data-llen='571:591'>　之曰頥之時大矣哉自求口實實而非偽也</span><br/>
<span class='tline' id='l28' data-llen='591:609'>象曰山下有雷頤君子以慎言語節飲食</span><br/>
<span class='tline' id='l29' data-llen='609:632'>　雷生之山成之此天地之養萬物也言出於口鳴其</span><br/>
<span class='tline' id='l30' data-llen='632:655'>　身亦冦其身故欲慎其出食入於口腴其體亦酖其</span><br/>
<span class='tline' id='l31' data-llen='655:678'>　體故欲節其入此君子之自養也然慎言非黙當其</span><br/>
<span class='tline' id='l32' data-llen='678:701'>　可則諌死不羡括囊節食非矯當其不可則采薇不</span><br/>
<span class='tline' id='l33' data-llen='701:707'>　羡林肉</span><br/>
<span class='tline' id='l34' data-llen='707:733'><a onclick="displayPageImage('KR1a0040', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='733:756'>初九舎爾靈龜觀我朶頤凶象曰觀我朶頤亦不足貴</span><br/>
<span class='tline' id='l36' data-llen='756:759'>也</span><br/>
<span class='tline' id='l37' data-llen='759:782'>　下卦三爻皆下之自養初九未粹之君子也有賢智</span><br/>
<span class='tline' id='l38' data-llen='782:805'>　之資而淺於自養者也故以陽明之智如龜之靈非</span><br/>
<span class='tline' id='l39' data-llen='805:828'>　无其資也然見六四之貴臣則動頥而求養其智安</span><br/>
<span class='tline' id='l40' data-llen='828:851'>　在聖人惜之未絶之也故既責其舍己而徇欲又戒</span><br/>
<span class='tline' id='l41' data-llen='851:874'>　之以必凶又恥之以不足貴庶其有改乎子夏之悦</span><br/>
<span class='tline' id='l42' data-llen='874:896'>　紛華子路之願裘馬㡬是與朶動也震動初應四</span><br/>
<span class='tline' id='l43' data-llen='896:922'><a onclick="displayPageImage('KR1a0040', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='922:945'>六二顛頤拂經于丘頤征凶象曰六二征凶行失類也</span><br/>
<span class='tline' id='l45' data-llen='945:968'>　六二君子小人之雜也居下卦之中有中人之資而</span><br/>
<span class='tline' id='l46' data-llen='968:991'>　可善可惡者也惡從善賤從貴猶隂從陽也六二下</span><br/>
<span class='tline' id='l47' data-llen='991:1014'>　近於初之賢既欲下比從之以養其徳而初非其應</span><br/>
<span class='tline' id='l48' data-llen='1014:1037'>　上觀於上九之貴又欲上比從之以養其禄而上亦</span><br/>
<span class='tline' id='l49' data-llen='1037:1060'>　非其應於是猖狂妄行陷於非僻而不自反征凶者</span><br/>
<span class='tline' id='l50' data-llen='1060:1083'>　妄行而凶也所以妄行者善與貴兩從而不擇下與</span><br/>
<span class='tline' id='l51' data-llen='1083:1106'>　上兩比而不應故失其類也吳起始師曽子卒棄其</span><br/>
<span class='tline' id='l52' data-llen='1106:1132'><a onclick="displayPageImage('KR1a0040', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1132:1155'>　母以求仕李斯始師荀卿卒棄其學以㓕宗皆失其</span><br/>
<span class='tline' id='l54' data-llen='1155:1178'>　守而不能自養兩從而妄行之禍也自上下下曰顛</span><br/>
<span class='tline' id='l55' data-llen='1178:1201'>　言從初九而倒置也自下上上曰拂言從上九而違</span><br/>
<span class='tline' id='l56' data-llen='1201:1213'>　常也邱上九也艮為山</span><br/>
<span class='tline' id='l57' data-llen='1213:1236'>六三拂頤貞凶十年勿用无攸利象曰十年勿用道大</span><br/>
<span class='tline' id='l58' data-llen='1236:1240'>悖也</span><br/>
<span class='tline' id='l59' data-llen='1240:1263'>　六三小人之粹也上无初九之靈龜次无六二之兩</span><br/>
<span class='tline' id='l60' data-llen='1263:1286'>　從盖明然拂違自養之正道而公然敢肆大悖以干</span><br/>
<span class='tline' id='l61' data-llen='1286:1312'><a onclick="displayPageImage('KR1a0040', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1312:1335'>　利者也資本隂柔一也居不中正二也躁欲之極三</span><br/>
<span class='tline' id='l63' data-llen='1335:1358'>　也挾三不正不知自養而躁於求養其伾文八司馬</span><br/>
<span class='tline' id='l64' data-llen='1358:1381'>　之徒與故温死於衡宗元死於栁十年勿用未為久</span><br/>
<span class='tline' id='l65' data-llen='1381:1404'>　廢也六三之所以至此者干利而已聖人斷然曉之</span><br/>
<span class='tline' id='l66' data-llen='1404:1418'>　曰凶又曰无攸利拔其本也</span><br/>
<span class='tline' id='l67' data-llen='1418:1441'>六四顛頤吉虎視眈眈其欲逐逐无咎象曰顛頤之吉</span><br/>
<span class='tline' id='l68' data-llen='1441:1447'>上施光也</span><br/>
<span class='tline' id='l69' data-llen='1447:1470'>　上卦三爻皆上之所養六二顛頥而凶初九不應也</span><br/>
<span class='tline' id='l70' data-llen='1470:1496'><a onclick="displayPageImage('KR1a0040', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1496:1519'>　六四顛頥而吉初九應之也六四以近君之大臣而</span><br/>
<span class='tline' id='l72' data-llen='1519:1542'>　下求於初九无位之賢者是倒置也而初九陽剛嚴</span><br/>
<span class='tline' id='l73' data-llen='1542:1565'>　正之徳如虎視焉六四下而親之亦望而畏之非心</span><br/>
<span class='tline' id='l74' data-llen='1565:1588'>　邪意不待初九之切磋而自消其欲進徳何如哉逐</span><br/>
<span class='tline' id='l75' data-llen='1588:1611'>　逐言消去也以此養徳而佐六五之君以養天下又</span><br/>
<span class='tline' id='l76' data-llen='1611:1634'>　何咎矣上施光也言六四在上而所施者光大也周</span><br/>
<span class='tline' id='l77' data-llen='1634:1657'>　公下白屋上也衛青有揖客薛宣不敢吏朱雲次也</span><br/>
<span class='tline' id='l78' data-llen='1657:1680'>　初九之於六四有朶頥之戒六四之於初九有虎視</span><br/>
<span class='tline' id='l79' data-llen='1680:1706'><a onclick="displayPageImage('KR1a0040', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1706:1722'>　之畏下不輕其就上不輕其禮也</span><br/>
<span class='tline' id='l81' data-llen='1722:1745'>六五拂經居貞吉不可渉大川象曰居貞之吉順以從</span><br/>
<span class='tline' id='l82' data-llen='1745:1749'>上也</span><br/>
<span class='tline' id='l83' data-llen='1749:1772'>　六五養天下之君也隂柔之才不足以養天下而反</span><br/>
<span class='tline' id='l84' data-llen='1772:1795'>　求上九之養已拂其經常者也上九位臣而徳師六</span><br/>
<span class='tline' id='l85' data-llen='1795:1818'>　五安居於貞固而无為順從於上九而不違而天下</span><br/>
<span class='tline' id='l86' data-llen='1818:1841'>　自得其養矣此真聖人養賢以及萬民之事也何必</span><br/>
<span class='tline' id='l87' data-llen='1841:1864'>　渉險有為而後為聖哉程子以成王頼周公當之盡</span><br/>
<span class='tline' id='l88' data-llen='1864:1890'><a onclick="displayPageImage('KR1a0040', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1890:1913'>　矣艮止故不可渉大川六二拂經而凶以利動也六</span><br/>
<span class='tline' id='l90' data-llen='1913:1925'>　五拂經而吉以道来也</span><br/>
<span class='tline' id='l91' data-llen='1925:1947'>上九由頤厲吉利渉大川象曰由頤厲吉大有慶也</span><br/>
<span class='tline' id='l92' data-llen='1947:1970'>　一卦二陽而初九在下在上而居師臣之位者上九</span><br/>
<span class='tline' id='l93' data-llen='1970:1993'>　而已六五之君所倚信而衆隂臣民所畢聴者故頥</span><br/>
<span class='tline' id='l94' data-llen='1993:2016'>　養天下皆由已出故曰由頥然位髙徳重必惕厲而</span><br/>
<span class='tline' id='l95' data-llen='2016:2039'>　後吉果能惕厲而不自盈以上九之才犯險猶必濟</span><br/>
<span class='tline' id='l96' data-llen='2039:2062'>　况平世乎故大有慶也程子以伊周當之艮止而利</span><br/>
<span class='tline' id='l97' data-llen='2062:2088'><a onclick="displayPageImage('KR1a0040', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2088:2100'>　渉大川何也止極必動</span><br/>
<span class='tline' id='l99' data-llen='2100:2110'>䷛<span class='krp-note'>巽下/兑上</span></span><br/>
<span class='tline' id='l100' data-llen='2110:2133'>大過棟橈利有攸往亨彖曰大過大者過也棟橈本末</span><br/>
<span class='tline' id='l101' data-llen='2133:2156'>弱也剛過而中巽而説行利有攸往乃亨大過之時大</span><br/>
<span class='tline' id='l102' data-llen='2156:2160'>矣哉</span><br/>
<span class='tline' id='l103' data-llen='2160:2183'>　大過之時何時也大厦將傾之時也下橈將蹷其本</span><br/>
<span class='tline' id='l104' data-llen='2183:2206'>　弱矣上橈將折其末弱矣此不可為之時也而曰利</span><br/>
<span class='tline' id='l105' data-llen='2206:2229'>　有攸往亨何也非天下不可為之事无以施天下大</span><br/>
<span class='tline' id='l106' data-llen='2229:2255'><a onclick="displayPageImage('KR1a0040', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2255:2278'>　過人之才孰為天下大過人之才九五之剛陽君有</span><br/>
<span class='tline' id='l108' data-llen='2278:2301'>　斯才矣九二大臣又斯才矣九四近臣又斯才也九</span><br/>
<span class='tline' id='l109' data-llen='2301:2324'>　三羣臣又斯才也斯厦也有九五之梁以主之有九</span><br/>
<span class='tline' id='l110' data-llen='2324:2347'>　二九三九四松栢杞梓之柱森然以支吾之棟雖橈</span><br/>
<span class='tline' id='l111' data-llen='2347:2370'>　也厦其可顛乎不惟不可顛也又將扶其顛而起之</span><br/>
<span class='tline' id='l112' data-llen='2370:2393'>　也而况四剛雖過於剛而二五乃得其中為下者順</span><br/>
<span class='tline' id='l113' data-llen='2393:2416'>　而從為上者説而行往安所不利而不亨乎本謂初</span><br/>
<span class='tline' id='l114' data-llen='2416:2439'>　六末謂上六上六居上棟也初六礎也亦曰棟者卦</span><br/>
<span class='tline' id='l115' data-llen='2439:2465'><a onclick="displayPageImage('KR1a0040', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2465:2488'>　之反為上六四陽剛過故為大者過陽大隂小小往</span><br/>
<span class='tline' id='l117' data-llen='2488:2495'>　大来是也</span><br/>
<span class='tline' id='l118' data-llen='2495:2515'>象曰澤滅木大過君子以獨立不懼遯世无悶</span><br/>
<span class='tline' id='l119' data-llen='2515:2538'>　木在澤下木可沒而不可仆君子以之舉大過人之</span><br/>
<span class='tline' id='l120' data-llen='2538:2561'>　事則獨立而不懼故東征之師周人之艱乃周公之</span><br/>
<span class='tline' id='l121' data-llen='2561:2584'>　易水在木上水可濡而不可入君子以之堅大過人</span><br/>
<span class='tline' id='l122' data-llen='2584:2605'>　之行則遯世而无悶故陋巷之窮乃顔子之達</span><br/>
<span class='tline' id='l123' data-llen='2605:2625'>初六藉用白茅无咎象曰藉用白茅柔在下也</span><br/>
<span class='tline' id='l124' data-llen='2625:2651'><a onclick="displayPageImage('KR1a0040', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2651:2674'>　六柔也初下也君子當大過之世而在下柔以順承</span><br/>
<span class='tline' id='l126' data-llen='2674:2697'>　潔以自淑而已林宗曰大厦將顛非一木之支不忤</span><br/>
<span class='tline' id='l127' data-llen='2697:2720'>　羣小獨免黨禍故无咎藉承也茅柔也白潔也柔故</span><br/>
<span class='tline' id='l128' data-llen='2720:2737'>　不忤羣小潔故亦不汙羣小巽為白</span><br/>
<span class='tline' id='l129' data-llen='2737:2760'>九二枯楊生稊老夫得其女妻无不利象曰老夫女妻</span><br/>
<span class='tline' id='l130' data-llen='2760:2767'>過以相與也</span><br/>
<span class='tline' id='l131' data-llen='2767:2790'>　九二以剛陽之才居謙柔之地以下比於初六此大</span><br/>
<span class='tline' id='l132' data-llen='2790:2813'>　臣之能下士而得助者也持是道以當大厦將顛之</span><br/>
<span class='tline' id='l133' data-llen='2813:2839'><a onclick="displayPageImage('KR1a0040', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2839:2862'>　世則廢可興衰可扶矣木枯而根生廢可興也身老</span><br/>
<span class='tline' id='l135' data-llen='2862:2885'>　而妻壯衰可扶也然則大厦之顛何患於不起哉故</span><br/>
<span class='tline' id='l136' data-llen='2885:2908'>　曰无不利蕭何必薦韓信鄧禹必薦冦恂所謂大厦</span><br/>
<span class='tline' id='l137' data-llen='2908:2931'>　非一木之支太平非一士之畧也巽木也九二剛過</span><br/>
<span class='tline' id='l138' data-llen='2931:2954'>　故為枯楊為老夫又長女也故初六為女妻初六耦</span><br/>
<span class='tline' id='l139' data-llen='2954:2970'>　而敷散根象也故為生稊稊根也</span><br/>
<span class='tline' id='l140' data-llen='2970:2989'>九三棟橈凶象曰棟橈之凶不可以有輔也</span><br/>
<span class='tline' id='l141' data-llen='2989:3012'>　棟橈者上六初六也而於九三言棟橈凶何也九三</span><br/>
<span class='tline' id='l142' data-llen='3012:3038'><a onclick="displayPageImage('KR1a0040', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3038:3061'>　志過鋭力過勇將欲輔上六之棟而適以壊之者也</span><br/>
<span class='tline' id='l144' data-llen='3061:3084'>　扶傾者傾必速支厦者厦必覆非扶持之罪也過於</span><br/>
<span class='tline' id='l145' data-llen='3084:3107'>　扶持之罪也九三以陽居陽故不可以輔上六之橈</span><br/>
<span class='tline' id='l146' data-llen='3107:3116'>　陳蕃竇武以之</span><br/>
<span class='tline' id='l147' data-llen='3116:3137'>九四棟隆吉有它吝象曰棟隆之吉不橈乎下也</span><br/>
<span class='tline' id='l148' data-llen='3137:3160'>　大過不厭於過亦不過於過以四剛振二弱不厭於</span><br/>
<span class='tline' id='l149' data-llen='3160:3183'>　過也以剛處剛不為九三之凶則為九五之不可久</span><br/>
<span class='tline' id='l150' data-llen='3183:3206'>　扶傾拯橈之盛者其惟四與二乎皆以剛處柔之力</span><br/>
<span class='tline' id='l151' data-llen='3206:3232'><a onclick="displayPageImage('KR1a0040', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3232:3255'>　也上棟下宇九四非棟也而曰棟隆者何也窮上者</span><br/>
<span class='tline' id='l153' data-llen='3255:3278'>　必反下棟折者必易材九四非棟位也而棟材也上</span><br/>
<span class='tline' id='l154' data-llen='3278:3301'>　六折矣兌反而巽則上六自外下而為六四九四自</span><br/>
<span class='tline' id='l155' data-llen='3301:3324'>　六上而為上九矣大過之棟其不巍巍乎其隆哉退</span><br/>
<span class='tline' id='l156' data-llen='3324:3347'>　韋賢千秋而相丙魏退張説藏用而相姚宋退珣瑜</span><br/>
<span class='tline' id='l157' data-llen='3347:3370'>　執誼而相黄裳漢唐之興也勃焉此棟隆吉之效也</span><br/>
<span class='tline' id='l158' data-llen='3370:3393'>　然四與初應有他志而橈於下之一隂則吝也戒之</span><br/>
<span class='tline' id='l159' data-llen='3393:3397'>　也</span><br/>
<span class='tline' id='l160' data-llen='3397:3423'><a onclick="displayPageImage('KR1a0040', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3423:3446'>九五枯楊生華老婦得其士夫无咎无譽象曰枯楊生</span><br/>
<span class='tline' id='l162' data-llen='3446:3461'>華何可久也老婦士夫亦可醜也</span><br/>
<span class='tline' id='l163' data-llen='3461:3484'>　振大過之世患无剛陽之臣有剛陽之臣患无剛陽</span><br/>
<span class='tline' id='l164' data-llen='3484:3507'>　之君九五剛陽之君也今乃僅能无咎而已既无譽</span><br/>
<span class='tline' id='l165' data-llen='3507:3530'>　又不可久又可醜何也九二不應而比於初九三有</span><br/>
<span class='tline' id='l166' data-llen='3530:3553'>　志而過於勇九四有材而不居棟之位九五以剛居</span><br/>
<span class='tline' id='l167' data-llen='3553:3576'>　剛過於剛而輕於舉三陽不為之用而獨倚上六隂</span><br/>
<span class='tline' id='l168' data-llen='3576:3599'>　邪之小人以為助魯昭公欲去季氏而倚公衍公為</span><br/>
<span class='tline' id='l169' data-llen='3599:3626'><a onclick="displayPageImage('KR1a0040', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3626:3649'>　邵陵厲公欲抑司馬氏而倚曹爽唐文宗欲除宦寺</span><br/>
<span class='tline' id='l171' data-llen='3649:3672'>　而倚訓注何可久之驗也木枯而華是速其枯也故</span><br/>
<span class='tline' id='l172' data-llen='3672:3695'>　何可久男未室曰士女已嫁曰婦士夫九五无助也</span><br/>
<span class='tline' id='l173' data-llen='3695:3718'>　老婦上六居一卦老隂之極也以已嫁之婦而失節</span><br/>
<span class='tline' id='l174' data-llen='3718:3738'>　娶失節之婦而復老邪无恥之甚故可醜也</span><br/>
<span class='tline' id='l175' data-llen='3738:3759'>上六過渉滅頂凶无咎象曰過渉之凶不可咎也</span><br/>
<span class='tline' id='l176' data-llen='3759:3782'>　程子謂上六以隂柔處過極不恤危亡履險蹈禍是</span><br/>
<span class='tline' id='l177' data-llen='3782:3805'>　也孔氏楊氏以為龍逢比干非也二子豈隂柔者哉</span><br/>
<span class='tline' id='l178' data-llen='3805:3832'><a onclick="displayPageImage('KR1a0040', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3832:3855'>　水溢而過於渉者不足以濟川而徒沒其頂任重而</span><br/>
<span class='tline' id='l180' data-llen='3855:3878'>　過其才者不足以濟難而徒沒其身為衍曹矣訓注</span><br/>
<span class='tline' id='l181' data-llen='3878:3901'>　以之其凶大矣而曰无咎非无咎也不可咎也當自</span><br/>
<span class='tline' id='l182' data-llen='3901:3907'>　咎而已</span><br/>
<span class='tline' id='l183' data-llen='3907:3917'>䷜<span class='krp-note'>坎下/坎上</span></span><br/>
<span class='tline' id='l184' data-llen='3917:3940'>習坎有孚維心亨行有尚彖曰習坎重險也水流而不</span><br/>
<span class='tline' id='l185' data-llen='3940:3963'>盈行險而不失其信維心亨乃以剛中也行有尚往有</span><br/>
<span class='tline' id='l186' data-llen='3963:3986'>功也天險不可升也地險山川丘陵也王公設險以守</span><br/>
<span class='tline' id='l187' data-llen='3986:4013'><a onclick="displayPageImage('KR1a0040', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4013:4024'>其國險之時用大矣哉</span><br/>
<span class='tline' id='l189' data-llen='4024:4047'>　坎本坤也乾一陽交其中而生水水内陽而外隂故</span><br/>
<span class='tline' id='l190' data-llen='4047:4070'>　其明内景離本乾也坤一隂交其中而生火火内隂</span><br/>
<span class='tline' id='l191' data-llen='4070:4093'>　而外陽故其明外景一陽交於二隂之中亦陷於二</span><br/>
<span class='tline' id='l192' data-llen='4093:4116'>　隂之中故水為坎坎陷也險也鑿險而陷物曰坎坎</span><br/>
<span class='tline' id='l193' data-llen='4116:4139'>　用牲是也習重也習吉是也上下重坎故曰習坎陽</span><br/>
<span class='tline' id='l194' data-llen='4139:4162'>　動故曰水流陷於中而未出故曰不盈水惟險則行</span><br/>
<span class='tline' id='l195' data-llen='4162:4185'>　故曰行險中實故曰孚信剛在中心象故曰心亨險</span><br/>
<span class='tline' id='l196' data-llen='4185:4212'><a onclick="displayPageImage('KR1a0040', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4212:4235'>　惟行則濟故曰往有尚又曰有功天險上卦地險下</span><br/>
<span class='tline' id='l198' data-llen='4235:4258'>　卦王九五公九二法天之不可升故設卑髙貴賤之</span><br/>
<span class='tline' id='l199' data-llen='4258:4281'>　嚴法地之不可踰故設城郭溝池之固有險之時不</span><br/>
<span class='tline' id='l200' data-llen='4281:4304'>　可不濟无險之用不可不設故曰大矣哉習坎之上</span><br/>
<span class='tline' id='l201' data-llen='4304:4318'>　疑脱一坎字盖八卦无複名</span><br/>
<span class='tline' id='l202' data-llen='4318:4336'>象曰水洊至習坎君子以常徳行習教事</span><br/>
<span class='tline' id='l203' data-llen='4336:4359'>　水一至則易竭再至則方増君子法再至之水以此</span><br/>
<span class='tline' id='l204' data-llen='4359:4378'>　進徳以此教民皆方増无倦之意洊再也</span><br/>
<span class='tline' id='l205' data-llen='4378:4405'><a onclick="displayPageImage('KR1a0040', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4405:4426'>初六習坎入于坎窞凶象曰習坎入坎失道凶也</span><br/>
<span class='tline' id='l207' data-llen='4426:4449'>　初六隂柔之小人設險以陷君子猶以為未又設險</span><br/>
<span class='tline' id='l208' data-llen='4449:4472'>　中之險坎險也窞險中之險也虞翻曰坎中小穴曰</span><br/>
<span class='tline' id='l209' data-llen='4472:4495'>　窞以坎為未險而復穴其中其陷君子不遺餘巧矣</span><br/>
<span class='tline' id='l210' data-llen='4495:4518'>　然穽人者必自穽險人者必自險紿道而陷善類未</span><br/>
<span class='tline' id='l211' data-llen='4518:4541'>　有不自陷而凶者也故宦者盛而黨錮興黨人死而</span><br/>
<span class='tline' id='l212' data-llen='4541:4562'>　宦者㓕初居坎之最下故為窞初一爻穴之象</span><br/>
<span class='tline' id='l213' data-llen='4562:4581'>九二坎有險求小得象曰求小得未出中也</span><br/>
<span class='tline' id='l214' data-llen='4581:4608'><a onclick="displayPageImage('KR1a0040', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4608:4631'>　九二其羑里之事耶以剛毅之徳行中正之道九二</span><br/>
<span class='tline' id='l216' data-llen='4631:4654'>　何罪焉逢二隂之有險而陷其中此君子之不幸也</span><br/>
<span class='tline' id='l217' data-llen='4654:4677'>　惟以剛居柔勿以剛競而以順求庶乎小濟可大濟</span><br/>
<span class='tline' id='l218' data-llen='4677:4692'>　不可小得未出二隂之中故也</span><br/>
<span class='tline' id='l219' data-llen='4692:4715'>六三来之坎坎險且枕入於坎窞勿用象曰来之坎坎</span><br/>
<span class='tline' id='l220' data-llen='4715:4721'>終无功也</span><br/>
<span class='tline' id='l221' data-llen='4721:4744'>　六三以隂柔之資處剛强之位此小人欲為猖狂之</span><br/>
<span class='tline' id='l222' data-llen='4744:4767'>　舉妄意於見用而邀功者也聖人則曰斯人宜勿用</span><br/>
<span class='tline' id='l223' data-llen='4767:4794'><a onclick="displayPageImage('KR1a0040', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4794:4817'>　用之終无功何也欲有所来而退乎下則入于險中</span><br/>
<span class='tline' id='l225' data-llen='4817:4840'>　欲有所之而進乎上則犯夫重險進退皆險故曰坎</span><br/>
<span class='tline' id='l226' data-llen='4840:4863'>　坎遇險固欲濟也然倚奸險之人以求濟險者祗益</span><br/>
<span class='tline' id='l227' data-llen='4863:4886'>　其險也阻且枕枕倚也入於坎窞益其險也訓注是</span><br/>
<span class='tline' id='l228' data-llen='4886:4890'>　已</span><br/>
<span class='tline' id='l229' data-llen='4890:4913'>六四樽酒簋貳用缶納約自牖終无咎象曰樽酒簋貳</span><br/>
<span class='tline' id='l230' data-llen='4913:4919'>剛柔際也</span><br/>
<span class='tline' id='l231' data-llen='4919:4942'>　濟險者衆則易孤則難九二求出險而未能出盖内</span><br/>
<span class='tline' id='l232' data-llen='4942:4969'><a onclick="displayPageImage('KR1a0040', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4969:4992'>　水所陷者深而不盈也必外水洊至則二水合而寢</span><br/>
<span class='tline' id='l234' data-llen='4992:5015'>　盈矣六四外水之再至者也恃再至之勢而不交於</span><br/>
<span class='tline' id='l235' data-llen='5015:5038'>　内水則内无主九二内水之先至者也恃先至之源</span><br/>
<span class='tline' id='l236' data-llen='5038:5061'>　而不納夫外水則外无援六四之與九二必也相交</span><br/>
<span class='tline' id='l237' data-llen='5061:5084'>　以禮相示以質相通以信則庶乎險難之可濟而終</span><br/>
<span class='tline' id='l238' data-llen='5084:5107'>　无咎矣平交懽於勃而漢始安嶠自結於導而晉復</span><br/>
<span class='tline' id='l239' data-llen='5107:5130'>　振樽酒簋貳禮也用缶質也納約信也自牖内外之</span><br/>
<span class='tline' id='l240' data-llen='5130:5153'>　通也剛九二柔六四際交際六四九二非應也而交</span><br/>
<span class='tline' id='l241' data-llen='5153:5180'><a onclick="displayPageImage('KR1a0040', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5180:5203'>　際者九二内水之主也六四外水始至之客也古語</span><br/>
<span class='tline' id='l243' data-llen='5203:5226'>　曰同舟而遇風則胡越相應如左右手其九二六四</span><br/>
<span class='tline' id='l244' data-llen='5226:5240'>　之謂與約如約信盟誓之約</span><br/>
<span class='tline' id='l245' data-llen='5240:5261'>九五坎不盈祗既平无咎象曰坎不盈中未大也</span><br/>
<span class='tline' id='l246' data-llen='5261:5284'>　險難之濟否視君子小人之衆寡小人衆而君子寡</span><br/>
<span class='tline' id='l247' data-llen='5284:5307'>　則一君子不勝衆小人羣臣皆小人而人主孤則一</span><br/>
<span class='tline' id='l248' data-llen='5307:5330'>　賢君亦不勝羣小九五以剛中之徳而履尊位又有</span><br/>
<span class='tline' id='l249' data-llen='5330:5353'>　九二剛陽之大臣以佐下風可以濟險有餘矣然而</span><br/>
<span class='tline' id='l250' data-llen='5353:5380'><a onclick="displayPageImage('KR1a0040', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5380:5403'>　僅能无咎者如水之不盈而未平也曷為其不盈而</span><br/>
<span class='tline' id='l252' data-llen='5403:5426'>　未平也陷於上六六四之中而未出也唐之代宗文</span><br/>
<span class='tline' id='l253' data-llen='5426:5449'>　宗是也代宗陷於藩鎮之險而未能出惟郭子儀可</span><br/>
<span class='tline' id='l254' data-llen='5449:5472'>　以出之然子儀自陷於朝恩輔國讒波之中文宗陷</span><br/>
<span class='tline' id='l255' data-llen='5472:5495'>　於宦寺之險而未能出惟裴度可以出之然度自陷</span><br/>
<span class='tline' id='l256' data-llen='5495:5518'>　於元稹程异浸潤之内然則二君其如羣小何二臣</span><br/>
<span class='tline' id='l257' data-llen='5518:5541'>　其如二君何中未大也君雖有剛中之徳亦終不能</span><br/>
<span class='tline' id='l258' data-llen='5541:5561'>　成大功而已矣九五九二君臣皆陷於二隂</span><br/>
<span class='tline' id='l259' data-llen='5561:5588'><a onclick="displayPageImage('KR1a0040', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5588:5611'>上六係用徽纆寘于叢棘三嵗不得凶象曰上六失道</span><br/>
<span class='tline' id='l261' data-llen='5611:5617'>凶三嵗也</span><br/>
<span class='tline' id='l262' data-llen='5617:5640'>　君臣相正國之肥主聖臣賢天下之盛福上六安足</span><br/>
<span class='tline' id='l263' data-llen='5640:5663'>　以知此哉挟隂邪之資竊權勢之重而乘九五之上</span><br/>
<span class='tline' id='l264' data-llen='5663:5686'>　立九五之前此小人蔽君之明而制之者也文宗曰</span><br/>
<span class='tline' id='l265' data-llen='5686:5709'>　周赧漢獻受制於强諸侯今朕受制於家奴殆不如</span><br/>
<span class='tline' id='l266' data-llen='5709:5732'>　赧獻此坎之九五逢四隂之衆而又制於上六之强</span><br/>
<span class='tline' id='l267' data-llen='5732:5755'>　者與然上六豈終免乎宦寺誅而唐亦以亡此徽纆</span><br/>
<span class='tline' id='l268' data-llen='5755:5782'><a onclick="displayPageImage('KR1a0040', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5782:5805'>　叢棘之禍也三嵗執之而不得者强也亦三嵗而凶</span><br/>
<span class='tline' id='l270' data-llen='5805:5819'>　者窮也其暫雖强其窮必凶</span><br/>
<span class='tline' id='l271' data-llen='5819:5829'>䷝<span class='krp-note'>離下/離上</span></span><br/>
<span class='tline' id='l272' data-llen='5829:5852'>離利貞亨畜牝牛吉彖曰離麗也日月麗乎天百穀草</span><br/>
<span class='tline' id='l273' data-llen='5852:5875'>木麗乎土重明以麗乎正乃化成天下柔麗乎中正故</span><br/>
<span class='tline' id='l274' data-llen='5875:5885'>亨是以畜牝牛吉也</span><br/>
<span class='tline' id='l275' data-llen='5885:5908'>　離者明卦也曰利貞亨畜牝牛吉何也明蔽必察明</span><br/>
<span class='tline' id='l276' data-llen='5908:5931'>　而養之以正乃亨故曰利貞亨明過必剛明而養之</span><br/>
<span class='tline' id='l277' data-llen='5931:5958'><a onclick="displayPageImage('KR1a0040', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5958:5981'>　以柔乃吉故曰畜牝牛吉牛柔畜也牝牛柔之柔者</span><br/>
<span class='tline' id='l279' data-llen='5981:6004'>　也離之義麗也火出於至无生於至虛麗於薪則无</span><br/>
<span class='tline' id='l280' data-llen='6004:6027'>　者有虛者實薪盡則復初五在上君也天也二在下</span><br/>
<span class='tline' id='l281' data-llen='6027:6050'>　臣也土也君臣以明相重各矜其明而明无所麗是</span><br/>
<span class='tline' id='l282' data-llen='6050:6073'>　猶日月不麗乎天百榖草木不麗于土也可乎君之</span><br/>
<span class='tline' id='l283' data-llen='6073:6096'>　明麗乎正即日月麗乎天其明彌髙而不流於顯宗</span><br/>
<span class='tline' id='l284' data-llen='6096:6119'>　徳宗之察臣之明麗乎正即百榖草木麗乎土其明</span><br/>
<span class='tline' id='l285' data-llen='6119:6142'>　彌厚而不墮於韓非晁錯之薄此唐虞三代君臣之</span><br/>
<span class='tline' id='l286' data-llen='6142:6169'><a onclick="displayPageImage('KR1a0040', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6169:6192'>　明也其化成天下宜哉柔中謂六五柔正謂六二牝</span><br/>
<span class='tline' id='l288' data-llen='6192:6208'>　牛謂二隂皆坤坤為母牛畜養也</span><br/>
<span class='tline' id='l289' data-llen='6208:6225'>象曰明兩作離大人以繼明照於四方</span><br/>
<span class='tline' id='l290' data-llen='6225:6248'>　明之奇者其明孤而匱明之兩者其明續而久曷謂</span><br/>
<span class='tline' id='l291' data-llen='6248:6271'>　明兩六五不矜其明而續以六二之明是日所不及</span><br/>
<span class='tline' id='l292' data-llen='6271:6294'>　而續以月君所不及而續以賢也故日月之明終古</span><br/>
<span class='tline' id='l293' data-llen='6294:6317'>　不忒大人之明四方畢照辨忠邪知疾苦燭幽側慮</span><br/>
<span class='tline' id='l294' data-llen='6317:6328'>　長久皆照四方之謂</span><br/>
<span class='tline' id='l295' data-llen='6328:6355'><a onclick="displayPageImage('KR1a0040', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6355:6376'>初九履錯然敬之无咎象曰履錯之敬以辟咎也</span><br/>
<span class='tline' id='l297' data-llen='6376:6399'>　初九以文明之徳剛陽之資居離明之初如火之始</span><br/>
<span class='tline' id='l298' data-llen='6399:6422'>　然日之始旦雖在下而未升无位而未進而其踐履</span><br/>
<span class='tline' id='l299' data-llen='6422:6445'>　之實錯然璀璨於天下已不可掩矣非晦其明則衆</span><br/>
<span class='tline' id='l300' data-llen='6445:6468'>　之所忌咎之所集敬者畏謹而晦其明也故无咎非</span><br/>
<span class='tline' id='l301' data-llen='6468:6491'>　无咎也敬畏以避之也夫子之少也孟僖子已知其</span><br/>
<span class='tline' id='l302' data-llen='6491:6514'>　聖矣然聖徳彰而衆忌興晏子子西之賢然且疑其</span><br/>
<span class='tline' id='l303' data-llen='6514:6537'>　害於國於陳蔡大夫乎何誅曰聖則吾不能聖則吾</span><br/>
<span class='tline' id='l304' data-llen='6537:6564'><a onclick="displayPageImage('KR1a0040', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6564:6587'>　豈敢事君盡禮為禮必敬恂恂誾誾似不能言故匡</span><br/>
<span class='tline' id='l306' data-llen='6587:6606'>　人不能殺桓魋不能害不然何以避咎哉</span><br/>
<span class='tline' id='l307' data-llen='6606:6624'>六二黄離元吉象曰黄離元吉得中道也</span><br/>
<span class='tline' id='l308' data-llen='6624:6647'>　六二當文明之世居大臣之位而能以謙柔之徳體</span><br/>
<span class='tline' id='l309' data-llen='6647:6670'>　中正之道此其所以獲甚大之吉為一卦之盛也周</span><br/>
<span class='tline' id='l310' data-llen='6670:6685'>　公公孫碩膚以之黄者中之色</span><br/>
<span class='tline' id='l311' data-llen='6685:6708'>九三日昃之離不鼓缶而歌則大耋之嗟凶象曰日昃</span><br/>
<span class='tline' id='l312' data-llen='6708:6716'>之離何可久也</span><br/>
<span class='tline' id='l313' data-llen='6716:6743'><a onclick="displayPageImage('KR1a0040', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6743:6766'>　君子哀樂必類曹大子聞樂而嘆君子曰非嘆所也</span><br/>
<span class='tline' id='l315' data-llen='6766:6789'>　故子於是日哭則不歌九三歌未畢也而嗟又繼之</span><br/>
<span class='tline' id='l316' data-llen='6789:6812'>　哀樂不類何也年過而耋位過而昏如日之昃也其</span><br/>
<span class='tline' id='l317' data-llen='6812:6835'>　能久乎免此者其惟衛武公乎九三下卦之極故為</span><br/>
<span class='tline' id='l318' data-llen='6835:6854'>　日昃為大耋離為日九老陽三不中故昃</span><br/>
<span class='tline' id='l319' data-llen='6854:6877'>九四突如其来如焚如死如棄如象曰突如其来如无</span><br/>
<span class='tline' id='l320' data-llen='6877:6882'>所容也</span><br/>
<span class='tline' id='l321' data-llen='6882:6905'>　九四乘羣下之上逼近君之位而席内外重火之氣</span><br/>
<span class='tline' id='l322' data-llen='6905:6932'><a onclick="displayPageImage('KR1a0040', 'WYG', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6932:6955'>　燄故其興暴然其来突然如有縱焚之勢而不可撲</span><br/>
<span class='tline' id='l324' data-llen='6955:6978'>　滅者然下則九三剛强而不可入上則六五中正而</span><br/>
<span class='tline' id='l325' data-llen='6978:7001'>　不可犯此其火必至若燼而死若灰而棄焉耳何也</span><br/>
<span class='tline' id='l326' data-llen='7001:7021'>　進退皆无所容也管蔡楚子圍晉智伯以之</span><br/>
<span class='tline' id='l327' data-llen='7021:7043'>六五出涕沱若戚嗟若吉象曰六五之吉離王公也</span><br/>
<span class='tline' id='l328' data-llen='7043:7066'>　六五以文明之徳履至尊之位而逼於九四之强臣</span><br/>
<span class='tline' id='l329' data-llen='7066:7089'>　亦危矣然能以柔居剛晦之以柔故明之以剛始之</span><br/>
<span class='tline' id='l330' data-llen='7089:7112'>　以憂故終之以吉涕而嗟憂之至也然孰知沱若之</span><br/>
<span class='tline' id='l331' data-llen='7112:7139'><a onclick="displayPageImage('KR1a0040', 'WYG', '008-19a' );" name="008-19a" class="pb">[008-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7139:7162'>　涕足以下焚如之威嗟若之聲足以震突如之勢哉</span><br/>
<span class='tline' id='l333' data-llen='7162:7185'>　此成王閔予小子管蔡難大之時也宜卒平三監而</span><br/>
<span class='tline' id='l334' data-llen='7185:7208'>　吉與曰離王公者謂王公惟居離明之時逢憂危之</span><br/>
<span class='tline' id='l335' data-llen='7208:7224'>　事乃可吉爾居昏世遇危事殆哉</span><br/>
<span class='tline' id='l336' data-llen='7224:7247'>上九王用出征有嘉折首獲匪其醜无咎象曰王用出</span><br/>
<span class='tline' id='l337' data-llen='7247:7254'>征以正邦也</span><br/>
<span class='tline' id='l338' data-llen='7254:7277'>　上九以剛明之極而居上此王者除元惡以大正其</span><br/>
<span class='tline' id='l339' data-llen='7277:7300'>　國之事也其成王顯顯令徳四征不庭之時乎程子</span><br/>
<span class='tline' id='l340' data-llen='7300:7327'><a onclick="displayPageImage('KR1a0040', 'WYG', '008-19b' );" name="008-19b" class="pb">[008-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7327:7344'>　謂去其首惡而非及其醜類得之矣</span><br/>
<span class='tline' id='l342' data-llen='7344:7347'>　</span><br/>
<span class='tline' id='l343' data-llen='7347:7350'>　</span><br/>
<span class='tline' id='l344' data-llen='7350:7353'>　</span><br/>
<span class='tline' id='l345' data-llen='7353:7356'>　</span><br/>
<span class='tline' id='l346' data-llen='7356:7359'>　</span><br/>
<span class='tline' id='l347' data-llen='7359:7362'>　</span><br/>
<span class='tline' id='l348' data-llen='7362:7371'>　誠齋易傳卷八</span><br/>
</p>
<p><br/>
</p>
  </div>
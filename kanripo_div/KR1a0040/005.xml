<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0040', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　誠齋易傳卷五</span><br/>
<span class='tline' id='l10' data-llen='198:219'>　　　　　　　　　　　　宋　楊萬里　撰</span><br/>
<span class='tline' id='l11' data-llen='219:229'>䷎<span class='krp-note'>艮下/坤上</span></span><br/>
<span class='tline' id='l12' data-llen='229:252'>謙亨君子有終彖曰謙亨天道下濟而光明地道卑而</span><br/>
<span class='tline' id='l13' data-llen='252:275'>上行天道虧盈而益謙地道變盈而流謙鬼神害盈而</span><br/>
<span class='tline' id='l14' data-llen='275:286'>福謙人道惡盈而好謙</span><br/>
<span class='tline' id='l15' data-llen='286:309'>　自天道下濟而光明以下言謙之亨也自天道虧盈</span><br/>
<span class='tline' id='l16' data-llen='309:335'><a onclick="displayPageImage('KR1a0040', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='335:358'>　而益謙以下言盈之損也九三以乾下坤故下濟一</span><br/>
<span class='tline' id='l18' data-llen='358:381'>　陽故光明坤本居下故卑今居上故上行山高而降</span><br/>
<span class='tline' id='l19' data-llen='381:404'>　于地謙之尤也地卑而藴夫山謙之益也舊説謂山</span><br/>
<span class='tline' id='l20' data-llen='404:427'>　能下為山之謙郭氏謂非山之謙地之謙皆偏也非</span><br/>
<span class='tline' id='l21' data-llen='427:450'>　山之謙何以能降于地非地之謙何以能藴夫山乾</span><br/>
<span class='tline' id='l22' data-llen='450:473'>　自虧而下濟乃有光明之益坤自卑而變上乃有流</span><br/>
<span class='tline' id='l23' data-llen='473:496'>　行之通曰虧曰變謙也曰益曰流亨也何必中昃盈</span><br/>
<span class='tline' id='l24' data-llen='496:519'>　食岸為谷谷為陵然後為虧益變流之證哉神人之</span><br/>
<span class='tline' id='l25' data-llen='519:545'><a onclick="displayPageImage('KR1a0040', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='545:565'>　道亦若是爾害也福也惡也好也果自外乎</span><br/>
<span class='tline' id='l27' data-llen='565:581'>謙尊而光卑而不可踰君子之終也</span><br/>
<span class='tline' id='l28' data-llen='581:604'>　君子德彌尊而心彌卑以保其德乎非保其德也進</span><br/>
<span class='tline' id='l29' data-llen='604:627'>　其德也保者惜其既足進者歉而未止惟其歉而未</span><br/>
<span class='tline' id='l30' data-llen='627:650'>　止故德尊而益光卑而益尊以此始以此終其進德</span><br/>
<span class='tline' id='l31' data-llen='650:670'>　也庸有既乎故謙者君子進德无既之壑也</span><br/>
<span class='tline' id='l32' data-llen='670:690'>象曰地中有山謙君子以裒多益寡稱物平施</span><br/>
<span class='tline' id='l33' data-llen='690:713'>　山不能有天地而地能有天山君子觀此而得天之</span><br/>
<span class='tline' id='l34' data-llen='713:739'><a onclick="displayPageImage('KR1a0040', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='739:762'>　理多或裒之寡或益之不稱則慍不平則忿君子觀</span><br/>
<span class='tline' id='l36' data-llen='762:785'>　此而得物之理大取諸天小取諸物君子觀此而得</span><br/>
<span class='tline' id='l37' data-llen='785:791'>　謙之理</span><br/>
<span class='tline' id='l38' data-llen='791:814'>初六謙謙君子用渉大川吉象曰謙謙君子卑以自牧</span><br/>
<span class='tline' id='l39' data-llen='814:817'>也</span><br/>
<span class='tline' id='l40' data-llen='817:840'>　初六以至柔處至下謙之謙也謙之謙其過謙乎曰</span><br/>
<span class='tline' id='l41' data-llen='840:863'>　盈患過謙不患過至柔謙也至下養夫謙也牧養也</span><br/>
<span class='tline' id='l42' data-llen='863:886'>　謙何俟夫養曰盈日鋤日不除謙日養日不長此顔</span><br/>
<span class='tline' id='l43' data-llen='886:912'><a onclick="displayPageImage('KR1a0040', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='912:922'>　子若無若虛之謙</span><br/>
<span class='tline' id='l45' data-llen='922:940'>六二鳴謙貞吉象曰鳴謙貞吉中心得也</span><br/>
<span class='tline' id='l46' data-llen='940:963'>　位以德躋德以位衰二以柔順之德居大臣之位此</span><br/>
<span class='tline' id='l47' data-llen='963:986'>　君子所甚懼也是故號鳴咨詢以講求謙之道鳴者</span><br/>
<span class='tline' id='l48' data-llen='986:1009'>　講求之切也柔順謙之資講習謙之學所以謙而正</span><br/>
<span class='tline' id='l49' data-llen='1009:1032'>　正而吉也非中心之自得鮮不為貴位所移矣此禹</span><br/>
<span class='tline' id='l50' data-llen='1032:1040'>　拜昌言之謙</span><br/>
<span class='tline' id='l51' data-llen='1040:1061'>九三勞謙君子有終吉象曰勞謙君子萬民服也</span><br/>
<span class='tline' id='l52' data-llen='1061:1087'><a onclick="displayPageImage('KR1a0040', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1087:1110'>　九三以一陽主五隂禀剛陽之才任天下之重以有</span><br/>
<span class='tline' id='l54' data-llen='1110:1133'>　大勲勞于天下勞而不謙其勞必奪謙而不誠其盈</span><br/>
<span class='tline' id='l55' data-llen='1133:1156'>　必廢所以有終則吉也萬民服者非服其勞也服其</span><br/>
<span class='tline' id='l56' data-llen='1156:1179'>　勞而謙謙而終也大哉謙乎大哉謙之有終乎周公</span><br/>
<span class='tline' id='l57' data-llen='1179:1201'>　公孫碩膚上也子儀功葢天下而主不疑其庶乎</span><br/>
<span class='tline' id='l58' data-llen='1201:1221'>六四无不利撝謙象曰无不利撝謙不違則也</span><br/>
<span class='tline' id='l59' data-llen='1221:1244'>　爻之利有利于承上有利于乗下六四近六五之君</span><br/>
<span class='tline' id='l60' data-llen='1244:1267'>　居九三之右上承謙德之君非謙則傲傲者違承上</span><br/>
<span class='tline' id='l61' data-llen='1267:1293'><a onclick="displayPageImage('KR1a0040', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1293:1316'>　之則下乗勲勞之臣非謙則忌忌者違乗下之則違</span><br/>
<span class='tline' id='l63' data-llen='1316:1339'>　其則者乖其宜也惟謙則施之上下无不利矣撝施</span><br/>
<span class='tline' id='l64' data-llen='1339:1362'>　也此臯陶予未有知之謙勃驕主傲也渾排濬忌也</span><br/>
<span class='tline' id='l65' data-llen='1362:1385'>六五不富以其鄰利用侵伐无不利象曰利用侵伐征</span><br/>
<span class='tline' id='l66' data-llen='1385:1390'>不服也</span><br/>
<span class='tline' id='l67' data-llen='1390:1413'>　五以君上之尊體謙柔之德欿然不有其崇高富貴</span><br/>
<span class='tline' id='l68' data-llen='1413:1436'>　之勢此一卦謙德之盛也推不富之心納天下之善</span><br/>
<span class='tline' id='l69' data-llen='1436:1459'>　則其臣鄰翕然舉衆善以歸之矣高帝不如三子故</span><br/>
<span class='tline' id='l70' data-llen='1459:1485'><a onclick="displayPageImage('KR1a0040', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1485:1508'>　能有三子兼天下之智合天下之勇焉往不利哉利</span><br/>
<span class='tline' id='l72' data-llen='1508:1531'>　用侵伐姑舉其大者雖然謙无不利遂挾之以靡不</span><br/>
<span class='tline' id='l73' data-llen='1531:1554'>　為乎聖人戒之曰征不服也不服而征不得已耳舜</span><br/>
<span class='tline' id='l74' data-llen='1554:1571'>　征苖不得已也武征匈奴不得已乎</span><br/>
<span class='tline' id='l75' data-llen='1571:1594'>上六鳴謙利用行師征邑國象曰鳴謙志未得也可用</span><br/>
<span class='tline' id='l76' data-llen='1594:1602'>行師征邑國也</span><br/>
<span class='tline' id='l77' data-llen='1602:1625'>　上六位愈高志愈下亦如六二號鳴以求謙之益則</span><br/>
<span class='tline' id='l78' data-llen='1625:1648'>　衆善畢赴焉往不利哉衆人以居高為得志上六以</span><br/>
<span class='tline' id='l79' data-llen='1648:1674'><a onclick="displayPageImage('KR1a0040', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1674:1697'>　居高為未得志此善之所赴也衞武享國百年而作</span><br/>
<span class='tline' id='l81' data-llen='1697:1720'>　抑詩以自警且曰勿以我耄而舍我其教戒我此上</span><br/>
<span class='tline' id='l82' data-llen='1720:1728'>　六之鳴者與</span><br/>
<span class='tline' id='l83' data-llen='1728:1738'>䷏<span class='krp-note'>坤下/震上</span></span><br/>
<span class='tline' id='l84' data-llen='1738:1746'>豫利建侯行師</span><br/>
<span class='tline' id='l85' data-llen='1746:1769'>　建侯天下禍福之始行師天下禍福之終天下事有</span><br/>
<span class='tline' id='l86' data-llen='1769:1792'>　大于二者乎然動而順天下之理舉而順天下之心</span><br/>
<span class='tline' id='l87' data-llen='1792:1815'>　理動而人心順心順而人心説則二大事一小事其</span><br/>
<span class='tline' id='l88' data-llen='1815:1841'><a onclick="displayPageImage('KR1a0040', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1841:1858'>　焉往不利而况小于二事乎豫説也</span><br/>
<span class='tline' id='l90' data-llen='1858:1881'>彖曰豫剛應而志行順以動豫豫順以動故天地如之</span><br/>
<span class='tline' id='l91' data-llen='1881:1904'>而況建侯行師乎天地以順動故日月不過而四時不</span><br/>
<span class='tline' id='l92' data-llen='1904:1926'>忒聖人以順動則刑罰清而民服豫之時義大矣哉</span><br/>
<span class='tline' id='l93' data-llen='1926:1949'>　順言理豫言心何以知理之當然哉心之同然是也</span><br/>
<span class='tline' id='l94' data-llen='1949:1972'>　觀人心則見天理葢人心天理之集也循其所當然</span><br/>
<span class='tline' id='l95' data-llen='1972:1995'>　斯得天下之大説故曰順以動豫理先心而得也合</span><br/>
<span class='tline' id='l96' data-llen='1995:2018'>　其所同然斯行天下之大順故曰豫順以動理後心</span><br/>
<span class='tline' id='l97' data-llen='2018:2044'><a onclick="displayPageImage('KR1a0040', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2044:2067'>　而行也豫矣順矣天地亦如之而於建侯行師乎何</span><br/>
<span class='tline' id='l99' data-llen='2067:2090'>　有何以知天地亦如之乎天地能順晝夜而不能以</span><br/>
<span class='tline' id='l100' data-llen='2090:2113'>　夜為晝能順寒暑而不能以暑為寒順之故三光全</span><br/>
<span class='tline' id='l101' data-llen='2113:2136'>　而寒暑時違之則薄食興而愆伏起聖人得此不言</span><br/>
<span class='tline' id='l102' data-llen='2136:2159'>　而信不怒而威天下信于動先説于動後尚何事刑</span><br/>
<span class='tline' id='l103' data-llen='2159:2182'>　罰哉而況建侯行師乎不然逆尾大之勢而建侯必</span><br/>
<span class='tline' id='l104' data-llen='2182:2205'>　為漢之呉楚違舉國之諫而行師必為秦之淮淝何</span><br/>
<span class='tline' id='l105' data-llen='2205:2228'>　利之有坤順震動九四剛五隂應書曰水清四海言</span><br/>
<span class='tline' id='l106' data-llen='2228:2254'><a onclick="displayPageImage('KR1a0040', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2254:2269'>　兵寢也易曰刑罰清言刑措也</span><br/>
<span class='tline' id='l108' data-llen='2269:2292'>象曰雷出地奮豫先王以作樂崇德殷薦之上帝以配</span><br/>
<span class='tline' id='l109' data-llen='2292:2296'>祖考</span><br/>
<span class='tline' id='l110' data-llen='2296:2319'>　順以動者天理出而奮者天聲師其理以建侯行師</span><br/>
<span class='tline' id='l111' data-llen='2319:2339'>　師其聲以作樂崇德聖人何為哉天而已矣</span><br/>
<span class='tline' id='l112' data-llen='2339:2356'>初六鳴豫凶象曰初六鳴豫志窮凶也</span><br/>
<span class='tline' id='l113' data-llen='2356:2379'>　九四豫之主初六四之應當逸樂説豫之時以隂柔</span><br/>
<span class='tline' id='l114' data-llen='2379:2402'>　居下之資而有上下交應之嬖挾口才以濟狡志利</span><br/>
<span class='tline' id='l115' data-llen='2402:2428'><a onclick="displayPageImage('KR1a0040', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2428:2451'>　其身亦凶其身凶其身亦凶其國曰鳴豫小人有口</span><br/>
<span class='tline' id='l117' data-llen='2451:2474'>　才者也曰志窮狡志而極其欲者也故暴公以讒鳴</span><br/>
<span class='tline' id='l118' data-llen='2474:2497'>　伊戾以諛鳴儀秦以説鳴髠衍以辯鳴晁錯主父偃</span><br/>
<span class='tline' id='l119' data-llen='2497:2520'>　以謀鳴江充息夫躬以訐鳴王叔文以治道鳴李訓</span><br/>
<span class='tline' id='l120' data-llen='2520:2543'>　以大言鳴鳴乎下應乎上凶在其中矣而况極其志</span><br/>
<span class='tline' id='l121' data-llen='2543:2566'>　者乎初六地之初九四雷之初二者交應雷聲初出</span><br/>
<span class='tline' id='l122' data-llen='2566:2589'>　地也故為鳴豫鳴謙則吉鳴豫則凶何也謙可鳴也</span><br/>
<span class='tline' id='l123' data-llen='2589:2597'>　豫不可鳴也</span><br/>
<span class='tline' id='l124' data-llen='2597:2623'><a onclick="displayPageImage('KR1a0040', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2623:2646'>六二介于石不終日貞吉象曰不終日貞吉以中正也</span><br/>
<span class='tline' id='l126' data-llen='2646:2669'>　二以隂處隂静而貞也位乎中爻中而正也是豈升</span><br/>
<span class='tline' id='l127' data-llen='2669:2692'>　盤樂之堂躋懐安之域者哉故其處豫如介石其去</span><br/>
<span class='tline' id='l128' data-llen='2692:2715'>　豫如脱兎何俟終日吉孰大焉葢袗衣不能易舜之</span><br/>
<span class='tline' id='l129' data-llen='2715:2729'>　陶漁赤舄不能萌旦之驕吝</span><br/>
<span class='tline' id='l130' data-llen='2729:2749'>六三盱豫悔遲有悔象曰盱豫有悔位不當也</span><br/>
<span class='tline' id='l131' data-llen='2749:2772'>　有人主之近幸有人臣之近幸六三人臣之近幸也</span><br/>
<span class='tline' id='l132' data-llen='2772:2795'>　以隂邪居陽位據下卦之極高九四之大臣進則盱</span><br/>
<span class='tline' id='l133' data-llen='2795:2821'><a onclick="displayPageImage('KR1a0040', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2821:2844'>　而仰視其上之豫方且位已逼而進不厭此悔之道</span><br/>
<span class='tline' id='l135' data-llen='2844:2867'>　故陽虎幸于季氏則圖季氏上官桀幸于霍氏則圖</span><br/>
<span class='tline' id='l136' data-llen='2867:2890'>　霍氏季霍幾危虎桀亦敗所謂盱豫悔聖人不許其</span><br/>
<span class='tline' id='l137' data-llen='2890:2913'>　盱也退則遲而固戀其豫之寵方且患將及而退不</span><br/>
<span class='tline' id='l138' data-llen='2913:2936'>　速此亦悔之道故潘岳知負阿母而不能離賈謐蕭</span><br/>
<span class='tline' id='l139' data-llen='2936:2959'>　至忠知善宋璟而不能去公主客主同誅交相為累</span><br/>
<span class='tline' id='l140' data-llen='2959:2982'>　所謂遲有悔聖人非幸其遲也不許其盱折其萌也</span><br/>
<span class='tline' id='l141' data-llen='2982:3005'>　非幸其遲哀其成也長禍之萌而不悟樂禍之成而</span><br/>
<span class='tline' id='l142' data-llen='3005:3031'><a onclick="displayPageImage('KR1a0040', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3031:3054'>　不去何也人不稱位位不當望而已吁小人亦何利</span><br/>
<span class='tline' id='l144' data-llen='3054:3060'>　於位哉</span><br/>
<span class='tline' id='l145' data-llen='3060:3083'>九四由豫大有得勿疑朋盍簪象曰由豫大有得志大</span><br/>
<span class='tline' id='l146' data-llen='3083:3087'>行也</span><br/>
<span class='tline' id='l147' data-llen='3087:3110'>　動天下之大舉以規天下之大功其難有五有志无</span><br/>
<span class='tline' id='l148' data-llen='3110:3133'>　位志則不伸有位无主位則不定有主无助主則不</span><br/>
<span class='tline' id='l149' data-llen='3133:3156'>　堅有助无才助則不立九四為動大舉之主致天下</span><br/>
<span class='tline' id='l150' data-llen='3156:3179'>　之豫我之由也非兼五得以超五難吾未見其動之</span><br/>
<span class='tline' id='l151' data-llen='3179:3205'><a onclick="displayPageImage('KR1a0040', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3205:3228'>　有濟也小動猶難況大動乎九四以剛陽大有為之</span><br/>
<span class='tline' id='l153' data-llen='3228:3251'>　志果决不疑之才而居近君大臣之位主之以六五</span><br/>
<span class='tline' id='l154' data-llen='3251:3274'>　柔順之君助之以衆隂上下之朋小動小得大動大</span><br/>
<span class='tline' id='l155' data-llen='3274:3297'>　得何五難之有大禹興治水之大役伊尹任伐夏之</span><br/>
<span class='tline' id='l156' data-llen='3297:3320'>　大事周公决東征之大議是也故得曰大有得志曰</span><br/>
<span class='tline' id='l157' data-llen='3320:3343'>　大行皆大動也朋盍簪五隂合聚而助之也盍合也</span><br/>
<span class='tline' id='l158' data-llen='3343:3349'>　簪聚也</span><br/>
<span class='tline' id='l159' data-llen='3349:3372'>六五貞疾恒不死象曰六五貞疾乘剛也恒不死中未</span><br/>
<span class='tline' id='l160' data-llen='3372:3398'><a onclick="displayPageImage('KR1a0040', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3398:3402'>亡也</span><br/>
<span class='tline' id='l162' data-llen='3402:3425'>　六五以柔弱之資居逸豫之時耽宴安之酖所以疾</span><br/>
<span class='tline' id='l163' data-llen='3425:3448'>　也有九四剛正之臣以正之所以貞也一正君而國</span><br/>
<span class='tline' id='l164' data-llen='3448:3471'>　定然其效止于恒疾而不死終不能去疾為全人何</span><br/>
<span class='tline' id='l165' data-llen='3471:3494'>　也弱也元帝有望之望之不能使之為孝宣安帝有</span><br/>
<span class='tline' id='l166' data-llen='3494:3517'>　楊震楊震不能使之為光武正而不死中而未亡九</span><br/>
<span class='tline' id='l167' data-llen='3517:3539'>　四之力已不少矣自正者挺而速見正者揉而復</span><br/>
<span class='tline' id='l168' data-llen='3539:3560'>上六㝠豫成有渝无咎象曰㝠豫在上何可長也</span><br/>
<span class='tline' id='l169' data-llen='3560:3587'><a onclick="displayPageImage('KR1a0040', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3587:3610'>　上六以資之柔居豫之極昏㝠于逸豫之樂其咎成</span><br/>
<span class='tline' id='l171' data-llen='3610:3633'>　矣而无咎者極而能變故也知逸豫之不可長憣然</span><br/>
<span class='tline' id='l172' data-llen='3633:3656'>　而能變安知逸豫之主不為憂勤之主乎渝變也豫</span><br/>
<span class='tline' id='l173' data-llen='3656:3679'>　而能變則為太甲為齊威王不變者小則漢成帝唐</span><br/>
<span class='tline' id='l174' data-llen='3679:3691'>　明皇大則太康唐莊宗</span><br/>
<span class='tline' id='l175' data-llen='3691:3701'>䷐<span class='krp-note'>震下/兑上</span></span><br/>
<span class='tline' id='l176' data-llen='3701:3710'>隨元亨利貞无咎</span><br/>
<span class='tline' id='l177' data-llen='3710:3733'>　元亨亨之大利貞貞則利隨而不正咎必至焉何亨</span><br/>
<span class='tline' id='l178' data-llen='3733:3760'><a onclick="displayPageImage('KR1a0040', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3760:3783'>　之有故聖人有隨之隨有不隨之隨堯俞禹拜隨之</span><br/>
<span class='tline' id='l180' data-llen='3783:3806'>　隨也害有在于象恭則吁僝功之薦利有在于遷國</span><br/>
<span class='tline' id='l181' data-llen='3806:3829'>　則違胥怨之咨不隨之隨也惟貞之隨惟大亨无咎</span><br/>
<span class='tline' id='l182' data-llen='3829:3844'>　之歸兑少女震長男男行女隨</span><br/>
<span class='tline' id='l183' data-llen='3844:3867'>彖曰隨剛來而下柔動而説隨大亨貞无咎而天下隨</span><br/>
<span class='tline' id='l184' data-llen='3867:3877'>時隨時之義大矣哉</span><br/>
<span class='tline' id='l185' data-llen='3877:3900'>　剛凌柔則離柔乗剛則争剛下柔則説説則隨初九</span><br/>
<span class='tline' id='l186' data-llen='3900:3923'>　以乾之剛下于坤之二爻九四九五以乾之剛下于</span><br/>
<span class='tline' id='l187' data-llen='3923:3950'><a onclick="displayPageImage('KR1a0040', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3950:3973'>　坤之一爻三剛自外而來以下于三柔故動而説隨</span><br/>
<span class='tline' id='l189' data-llen='3973:3996'>　也曰大亨貞无咎動而貞也曰天下隨時孰為時也</span><br/>
<span class='tline' id='l190' data-llen='3996:4019'>　聖人也不曰天下隨聖人而曰隨時隨其動而貞之</span><br/>
<span class='tline' id='l191' data-llen='4019:4042'>　時也貞者道之體動者道之用時者道之跡聖人以</span><br/>
<span class='tline' id='l192' data-llen='4042:4065'>　用隨體天下以跡隨用故時出於聖人天下隨聖人</span><br/>
<span class='tline' id='l193' data-llen='4065:4088'>　時成于天下聖人隨天下大哉時乎大哉隨時之義</span><br/>
<span class='tline' id='l194' data-llen='4088:4096'>　乎震動兑説</span><br/>
<span class='tline' id='l195' data-llen='4096:4113'>象曰澤中有雷隨君子以嚮晦入宴息</span><br/>
<span class='tline' id='l196' data-llen='4113:4140'><a onclick="displayPageImage('KR1a0040', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4140:4163'>　兑正秋也收雷之時也君子觀象而得息之義日入</span><br/>
<span class='tline' id='l198' data-llen='4163:4186'>　而息君子獨能違而不隨乎而况静作因革仕止久</span><br/>
<span class='tline' id='l199' data-llen='4186:4209'>　速之時乎然則仲尼終夜不寢周公夜以繼日非與</span><br/>
<span class='tline' id='l200' data-llen='4209:4232'>　曰易之隨時天也聖人之競辰人也嚮晦日將夕也</span><br/>
<span class='tline' id='l201' data-llen='4232:4255'>初九官有渝貞吉出門交有功象曰官有渝從正吉也</span><br/>
<span class='tline' id='l202' data-llen='4255:4265'>出門交有功不失也</span><br/>
<span class='tline' id='l203' data-llen='4265:4288'>　主是事之謂官隨以動而説為義也孰主是動非震</span><br/>
<span class='tline' id='l204' data-llen='4288:4311'>　之初九乎天下之事不動于常而動于變渝者變也</span><br/>
<span class='tline' id='l205' data-llen='4311:4338'><a onclick="displayPageImage('KR1a0040', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4338:4361'>　初九主一卦之動當事變之始其古之發大難當大</span><br/>
<span class='tline' id='l207' data-llen='4361:4384'>　變决大議者乎主是變也非有以仗天下之至正開</span><br/>
<span class='tline' id='l208' data-llen='4384:4407'>　天下之大公未見其濟也故正則吉公則不失貞者</span><br/>
<span class='tline' id='l209' data-llen='4407:4430'>　正也出門者公也董公進發喪之議而名項為賊故</span><br/>
<span class='tline' id='l210' data-llen='4430:4453'>　王晁錯决削地之議而漢有其地故亂正則吉不正</span><br/>
<span class='tline' id='l211' data-llen='4453:4476'>　則凶也舍御事艱大之言而從十夫之謀故成東征</span><br/>
<span class='tline' id='l212' data-llen='4476:4499'>　之功用訓注小人之䇿而舍裴度李德裕之賢故稔</span><br/>
<span class='tline' id='l213' data-llen='4499:4522'>　甘露之禍公則有功私則無功也為初九者其動可</span><br/>
<span class='tline' id='l214' data-llen='4522:4549'><a onclick="displayPageImage('KR1a0040', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4549:4572'>　輕乎哉出門而交謂震出而交兑也吾動而彼説隨</span><br/>
<span class='tline' id='l216' data-llen='4572:4582'>　斯有功而不失矣</span><br/>
<span class='tline' id='l217' data-llen='4582:4601'>六二係小子失丈夫象曰係小子弗兼與也</span><br/>
<span class='tline' id='l218' data-llen='4601:4624'>　以六二視三四則六三小子九四丈夫六二居大臣</span><br/>
<span class='tline' id='l219' data-llen='4624:4647'>　之位偏係于六三則必失九四非九四不我即也隨</span><br/>
<span class='tline' id='l220' data-llen='4647:4670'>　於䁥則遠者不麾而自去從于邪則正士不問而自</span><br/>
<span class='tline' id='l221' data-llen='4670:4693'>　疎勢不兼也故薳子馮初嬖八人而巫臣退避以遠</span><br/>
<span class='tline' id='l222' data-llen='4693:4716'>　罪郭子儀初信張曇而幕僚相率以求去而况不為</span><br/>
<span class='tline' id='l223' data-llen='4716:4743'><a onclick="displayPageImage('KR1a0040', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4743:4759'>　薳郭者乎牽于彼而吾隨之曰係</span><br/>
<span class='tline' id='l225' data-llen='4759:4782'>六三係丈夫失小子隨有求得利居貞象曰係丈夫志</span><br/>
<span class='tline' id='l226' data-llen='4782:4787'>舍下也</span><br/>
<span class='tline' id='l227' data-llen='4787:4810'>　以六三視二四則六二小子九四丈夫六三之志舍</span><br/>
<span class='tline' id='l228' data-llen='4810:4833'>　六二從九四惟不失其所隨故有求而必得非求在</span><br/>
<span class='tline' id='l229' data-llen='4833:4856'>　外而可必也求在我而可必也求道得道求仁得仁</span><br/>
<span class='tline' id='l230' data-llen='4856:4879'>　孰能禦之利居貞貞者求在我者也陳相舍陳良而</span><br/>
<span class='tline' id='l231' data-llen='4879:4902'>　從許行六二以之夷子舍墨氏而見孟子六三以之</span><br/>
<span class='tline' id='l232' data-llen='4902:4929'><a onclick="displayPageImage('KR1a0040', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4929:4952'>九四隨有獲貞凶有孚在道以明何咎象曰隨有獲其</span><br/>
<span class='tline' id='l234' data-llen='4952:4964'>義凶也有孚在道明功也</span><br/>
<span class='tline' id='l235' data-llen='4964:4987'>　得天下之心致天下之隨君道也九四處大臣之極</span><br/>
<span class='tline' id='l236' data-llen='4987:5010'>　逼君位之近而得人之隨雖正亦凶况不正乎惟中</span><br/>
<span class='tline' id='l237' data-llen='5010:5033'>　有愛君之誠外盡為臣之道又全之以明哲之節可</span><br/>
<span class='tline' id='l238' data-llen='5033:5056'>　以保其功名而免危疑之凶矣程子謂非聖人大賢</span><br/>
<span class='tline' id='l239' data-llen='5056:5079'>　則不能伊周孔明是也其次則郭子儀淵哉程子之</span><br/>
<span class='tline' id='l240' data-llen='5079:5102'>　言也不然正則為徐偃王霍光不正則為莽卓雖不</span><br/>
<span class='tline' id='l241' data-llen='5102:5129'><a onclick="displayPageImage('KR1a0040', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5129:5136'>　凶猶凶也</span><br/>
<span class='tline' id='l243' data-llen='5136:5154'>九五孚于嘉吉象曰孚于嘉吉位正中也</span><br/>
<span class='tline' id='l244' data-llen='5154:5177'>　九五以乾之陽剛居兑之中正為一卦説隨之主應</span><br/>
<span class='tline' id='l245' data-llen='5177:5200'>　六二正中之臣此聖君至誠樂從天下之善者也吉</span><br/>
<span class='tline' id='l246' data-llen='5200:5223'>　孰大焉孚誠也嘉善也堯之舍己從人舜之聞見一</span><br/>
<span class='tline' id='l247' data-llen='5223:5246'>　善上也高祖從諫轉圜太宗導人使諫次也堯舜聖</span><br/>
<span class='tline' id='l248' data-llen='5246:5258'>　之隨高祖太宗賢之隨</span><br/>
<span class='tline' id='l249' data-llen='5258:5281'>上六拘係之乃從維之王用亨于西山象曰拘係之上</span><br/>
<span class='tline' id='l250' data-llen='5281:5308'><a onclick="displayPageImage('KR1a0040', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5308:5312'>窮也</span><br/>
<span class='tline' id='l252' data-llen='5312:5335'>　上六以柔順之德居説隨之極得民心之隨固結而</span><br/>
<span class='tline' id='l253' data-llen='5335:5358'>　不可解亡以為喻若有以拘而係之者喻之不足若</span><br/>
<span class='tline' id='l254' data-llen='5358:5381'>　又從而縶之維之者是雖逃之有不脱辭之有不聽</span><br/>
<span class='tline' id='l255' data-llen='5381:5404'>　而况可得間而離之乎二程以為太王居岐龜山楊</span><br/>
<span class='tline' id='l256' data-llen='5404:5422'>　氏以為文王居西山之事上窮上之極</span><br/>
<span class='tline' id='l257' data-llen='5422:5432'>䷑<span class='krp-note'>巽下/艮上</span></span><br/>
<span class='tline' id='l258' data-llen='5432:5455'>蠱元亨利渉大川先甲三日後甲三日彖曰蠱剛上而</span><br/>
<span class='tline' id='l259' data-llen='5455:5482'><a onclick="displayPageImage('KR1a0040', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5482:5505'>柔下巽而止蠱蠱元亨而天下治也利渉大川往有事</span><br/>
<span class='tline' id='l261' data-llen='5505:5523'>也先甲三日後甲三日終則有始天行也</span><br/>
<span class='tline' id='l262' data-llen='5523:5546'>　蠱㤗之變㤗之初九上而為蠱之上九㤗之上六下</span><br/>
<span class='tline' id='l263' data-llen='5546:5569'>　而為蠱之初六故蠱亦㤗之壞陽上而不降隂下而</span><br/>
<span class='tline' id='l264' data-llen='5569:5592'>　不升則上下之情兩隔而不通巽順而不健艮止而</span><br/>
<span class='tline' id='l265' data-llen='5592:5615'>　不行則上下之才兩弱而不立天下之事焉得而不</span><br/>
<span class='tline' id='l266' data-llen='5615:5638'>　壞乎蠱事之壞也蠱壞矣而曰元亨曰天下治何也</span><br/>
<span class='tline' id='l267' data-llen='5638:5661'>　葢桓以無知興文以里丕霸故亂為治根蠱為飭源</span><br/>
<span class='tline' id='l268' data-llen='5661:5688'><a onclick="displayPageImage('KR1a0040', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5688:5711'>　雖然亂不自治蠱不自飭不植不立不振不起故利</span><br/>
<span class='tline' id='l270' data-llen='5711:5734'>　於濟大難往有事也然則其遂徑渉而徒往乎曰否</span><br/>
<span class='tline' id='l271' data-llen='5734:5757'>　舉事之始逆慮其敗當在事先追愛其成當在事後</span><br/>
<span class='tline' id='l272' data-llen='5757:5780'>　庶乎其可甲始也先後各三日思之詳也終則有始</span><br/>
<span class='tline' id='l273' data-llen='5780:5803'>　者尤以後甲為重也後甲終也能謹其終則能保其</span><br/>
<span class='tline' id='l274' data-llen='5803:5809'>　有始矣</span><br/>
<span class='tline' id='l275' data-llen='5809:5825'>象曰山下有風蠱君子以振民育德</span><br/>
<span class='tline' id='l276' data-llen='5825:5848'>　无事而不動山也山下有風則風薄山而事生風落</span><br/>
<span class='tline' id='l277' data-llen='5848:5875'><a onclick="displayPageImage('KR1a0040', 'WYG', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5875:5898'>　山而事壞君子當有事而壞之時起而飭之則將奚</span><br/>
<span class='tline' id='l279' data-llen='5898:5921'>　先飭壞在振民振民在育德振者作而起育者養而</span><br/>
<span class='tline' id='l280' data-llen='5921:5931'>　施風言振山言育</span><br/>
<span class='tline' id='l281' data-llen='5931:5954'>初六幹父之蠱有子考无咎厲終吉象曰幹父之蠱意</span><br/>
<span class='tline' id='l282' data-llen='5954:5959'>承考也</span><br/>
<span class='tline' id='l283' data-llen='5959:5982'>　初六弱于才而卑于位然當壞之時為子而辭其幹</span><br/>
<span class='tline' id='l284' data-llen='5982:6005'>　乎能幹則其父有子有子則其父无咎然弱于才矣</span><br/>
<span class='tline' id='l285' data-llen='6005:6028'>　何以能幹盡惕厲之意以承其父之意則吉矣曰考</span><br/>
<span class='tline' id='l286' data-llen='6028:6055'><a onclick="displayPageImage('KR1a0040', 'WYG', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6055:6078'>　則非存曰意則繼志不然弱才而强决卑位而高歩</span><br/>
<span class='tline' id='l288' data-llen='6078:6101'>　渉佗之誅欲尊晉也南蒯之叛欲强魯也知幹而不</span><br/>
<span class='tline' id='l289' data-llen='6101:6108'>　知厲者也</span><br/>
<span class='tline' id='l290' data-llen='6108:6129'>九二幹母之蠱不可貞象曰幹母之蠱得中道也</span><br/>
<span class='tline' id='l291' data-llen='6129:6152'>　初六承考九二幹母譬之家其父亡而母存乎家有</span><br/>
<span class='tline' id='l292' data-llen='6152:6175'>　父則一子而易治家无父而有母則衆子而難立然</span><br/>
<span class='tline' id='l293' data-llen='6175:6198'>　則九二其孰為母六五是也六五才既弱體又止則</span><br/>
<span class='tline' id='l294' data-llen='6198:6221'>　君非大有為之主九二德雖陽剛資則巽順則臣非</span><br/>
<span class='tline' id='l295' data-llen='6221:6248'><a onclick="displayPageImage('KR1a0040', 'WYG', '005-17a' );" name="005-17a" class="pb">[005-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6248:6271'>　大有為之佐事壞于考主于母幹于衆子母倚子者</span><br/>
<span class='tline' id='l297' data-llen='6271:6294'>　也衆子倚長子者也九二是也而長子又以柔順之</span><br/>
<span class='tline' id='l298' data-llen='6294:6317'>　資佐其母此時為何時也其幽王之末造平王之初</span><br/>
<span class='tline' id='l299' data-llen='6317:6340'>　政乎故晉文侯非中興之佐平王非中興之主東遷</span><br/>
<span class='tline' id='l300' data-llen='6340:6363'>　之業就而文武成業微矣曰不可貞不可反之正也</span><br/>
<span class='tline' id='l301' data-llen='6363:6386'>　曰得中道僅得為中才之事也雖然六五吾有憾也</span><br/>
<span class='tline' id='l302' data-llen='6386:6409'>　九二吾无憾焉使九二而非順則為田常為意如為</span><br/>
<span class='tline' id='l303' data-llen='6409:6432'>　莽卓為王敦桓溫矣求為文侯可得乎豈惟无憾於</span><br/>
<span class='tline' id='l304' data-llen='6432:6459'><a onclick="displayPageImage('KR1a0040', 'WYG', '005-17b' );" name="005-17b" class="pb">[005-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6459:6471'>　九二吾猶為六五賀也</span><br/>
<span class='tline' id='l306' data-llen='6471:6494'>九三幹父之蠱小有悔无大咎象曰幹父之蠱終无咎</span><br/>
<span class='tline' id='l307' data-llen='6494:6497'>也</span><br/>
<span class='tline' id='l308' data-llen='6497:6520'>　革弊者非剛則革不力過剛則禍必亟過剛而禍不</span><br/>
<span class='tline' id='l309' data-llen='6520:6543'>　亟者九三其庶乎然亦危矣九三以剛處剛過剛也</span><br/>
<span class='tline' id='l310' data-llen='6543:6566'>　見天下之弊不勝其憤欲一决而去之此其禍不為</span><br/>
<span class='tline' id='l311' data-llen='6566:6589'>　晁錯則為景延廣然能小有悔而无咎者九三處巽</span><br/>
<span class='tline' id='l312' data-llen='6589:6612'>　之極以極順行過剛故過而不過小有悔過剛也无</span><br/>
<span class='tline' id='l313' data-llen='6612:6639'><a onclick="displayPageImage('KR1a0040', 'WYG', '005-18a' );" name="005-18a" class="pb">[005-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6639:6662'>　大咎極順也子房之安太子仁傑之存唐嗣其蠱之</span><br/>
<span class='tline' id='l315' data-llen='6662:6668'>　九三乎</span><br/>
<span class='tline' id='l316' data-llen='6668:6689'>六四裕父之蠱往見吝象曰裕父之蠱往未得也</span><br/>
<span class='tline' id='l317' data-llen='6689:6712'>　天下之壞有大壞之壞有補而未全之壞大壞革之</span><br/>
<span class='tline' id='l318' data-llen='6712:6735'>　可也補而未全徐之可也補壞之才有革而補之之</span><br/>
<span class='tline' id='l319' data-llen='6735:6758'>　才有徐而補之之才革而補之强于才者也徐而補</span><br/>
<span class='tline' id='l320' data-llen='6758:6781'>　之弱于才者也六四居下卦之上上卦之初當初六</span><br/>
<span class='tline' id='l321' data-llen='6781:6804'>　九二九三幹蠱之後事之壞者亦少飭矣其未飭者</span><br/>
<span class='tline' id='l322' data-llen='6804:6831'><a onclick="displayPageImage('KR1a0040', 'WYG', '005-18b' );" name="005-18b" class="pb">[005-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6831:6854'>　皆補而未全者也六四以隂柔之才居近君之位此</span><br/>
<span class='tline' id='l324' data-llen='6854:6877'>　大臣之弱于才而膺補壞未全之任者也可以徐不</span><br/>
<span class='tline' id='l325' data-llen='6877:6900'>　可以亟可以寛不可以廹故曰裕父之蠱勸以寛也</span><br/>
<span class='tline' id='l326' data-llen='6900:6923'>　又曰往見吝曰往未得戒其廹也高帝革秦為漢漢</span><br/>
<span class='tline' id='l327' data-llen='6923:6946'>　不秦矣亦未三代也補而未全者也惠帝欲有為曹</span><br/>
<span class='tline' id='l328' data-llen='6946:6969'>　參欲无為非不為也自量其不如蕭何而不敢為也</span><br/>
<span class='tline' id='l329' data-llen='6969:6992'>　故能成清静寧一之治此蠱之六四寛裕而不敢勇</span><br/>
<span class='tline' id='l330' data-llen='6992:6998'>　往者與</span><br/>
<span class='tline' id='l331' data-llen='6998:7025'><a onclick="displayPageImage('KR1a0040', 'WYG', '005-19a' );" name="005-19a" class="pb">[005-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7025:7045'>六五幹父之蠱用譽象曰幹父用譽承以德也</span><br/>
<span class='tline' id='l333' data-llen='7045:7068'>　六五以柔德居君位繼父業乃能成幹蠱之治者用</span><br/>
<span class='tline' id='l334' data-llen='7068:7091'>　其譽髦之臣承以衆賢之德也初六之小臣倡其幹</span><br/>
<span class='tline' id='l335' data-llen='7091:7114'>　九二之大臣柄其幹九三之近臣勇于幹六四之大</span><br/>
<span class='tline' id='l336' data-llen='7114:7137'>　臣致其裕六五何為哉恭已正南面而已衆賢所輔</span><br/>
<span class='tline' id='l337' data-llen='7137:7160'>　君无隂柔而况剛明之君乎然則閹之弊文宗曷為</span><br/>
<span class='tline' id='l338' data-llen='7160:7183'>　不能革曰文宗有六五之柔无六五之輔非无輔也</span><br/>
<span class='tline' id='l339' data-llen='7183:7195'>　有一裴度而不能用也</span><br/>
<span class='tline' id='l340' data-llen='7195:7222'><a onclick="displayPageImage('KR1a0040', 'WYG', '005-19b' );" name="005-19b" class="pb">[005-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7222:7244'>上九不事王侯高尚其事象曰不事王侯志可則也</span><br/>
<span class='tline' id='l342' data-llen='7244:7267'>　臣事君子事父一也上九臣也而不事王侯然則為</span><br/>
<span class='tline' id='l343' data-llen='7267:7290'>　子而不事父與葢上九之不事其君有三當天下蠱</span><br/>
<span class='tline' id='l344' data-llen='7290:7313'>　壞之時君子皆有振而飭之之心今也有初六九二</span><br/>
<span class='tline' id='l345' data-llen='7313:7336'>　九三以幹之又有六四以裕之又有六五之君兼羣</span><br/>
<span class='tline' id='l346' data-llen='7336:7359'>　賢之幹裕者而用之則上九不必為上九之與九二</span><br/>
<span class='tline' id='l347' data-llen='7359:7382'>　九三其德同其位殊則上九不得為若夫天下大壞</span><br/>
<span class='tline' id='l348' data-llen='7382:7405'>　盡羣賢之力佐隂柔之主萬一不振一木獨能支傾</span><br/>
<span class='tline' id='l349' data-llen='7405:7432'><a onclick="displayPageImage('KR1a0040', 'WYG', '005-20a' );" name="005-20a" class="pb">[005-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7432:7455'>　厦乎則上九不可為然則上九之不事王侯非志也</span><br/>
<span class='tline' id='l351' data-llen='7455:7478'>　時也志在我時在天君子不以我違天亦不以天喪</span><br/>
<span class='tline' id='l352' data-llen='7478:7501'>　我舍之則藏不可則止時也於是不事王侯非不事</span><br/>
<span class='tline' id='l353' data-llen='7501:7524'>　也不得事也非以為高尚也人高尚其事也故曰不</span><br/>
<span class='tline' id='l354' data-llen='7524:7547'>　以我違天雖然畎畝不忘君江湖存魏闕志也曷嘗</span><br/>
<span class='tline' id='l355' data-llen='7547:7570'>　去于心乎故曰不以天喪我此其事雖外為天下之</span><br/>
<span class='tline' id='l356' data-llen='7570:7593'>　所高而其志實為天下之可法巢許夷齊四皓嚴光</span><br/>
<span class='tline' id='l357' data-llen='7593:7606'>　其人也與荷蓧晨門異矣</span><br/>
<span class='tline' id='l358' data-llen='7606:7633'><a onclick="displayPageImage('KR1a0040', 'WYG', '005-20b' );" name="005-20b" class="pb">[005-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7633:7636'>　</span><br/>
<span class='tline' id='l360' data-llen='7636:7639'>　</span><br/>
<span class='tline' id='l361' data-llen='7639:7642'>　</span><br/>
<span class='tline' id='l362' data-llen='7642:7645'>　</span><br/>
<span class='tline' id='l363' data-llen='7645:7648'>　</span><br/>
<span class='tline' id='l364' data-llen='7648:7651'>　</span><br/>
<span class='tline' id='l365' data-llen='7651:7654'>　</span><br/>
<span class='tline' id='l366' data-llen='7654:7663'>　誠齋易傳卷五</span><br/>
</p>
<p><br/>
</p>
  </div>
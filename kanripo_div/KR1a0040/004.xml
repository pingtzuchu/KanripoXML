<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0040', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　誠齋易傳卷四</span>
<span class='tline' id='l10' data-llen='198:219'>　　　　　　　　　　　　宋　楊萬里　撰</span>
<span class='tline' id='l11' data-llen='219:229'>䷊<span class='krp-note'>乾下/坤上</span></span>
<span class='tline' id='l12' data-llen='229:238'>㤗小往大來吉亨</span>
<span class='tline' id='l13' data-llen='238:261'>　㤗其上古之極治與不惟後世不可復也中古其庶</span>
<span class='tline' id='l14' data-llen='261:284'>　乎爾葢自有天地以來非一聖人之力至是而後有</span>
<span class='tline' id='l15' data-llen='284:307'>　就也乾坤天地之太初屯蒙人物之太初有物此有</span>
<span class='tline' id='l16' data-llen='307:333'><a onclick="displayPageImage('KR1a0040', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='333:356'>　養故需以養之養者生之原亦争之端争一生焉小</span>
<span class='tline' id='l18' data-llen='356:379'>　者訟大者戰師以除其惡比以附其善畜以生聚履</span>
<span class='tline' id='l19' data-llen='379:403'>　以辨治而後至于㤗豈一手一足之力哉故曰古之無</span>
<span class='tline' id='l20' data-llen='403:426'>　聖人人之類滅久矣乾坤開闢之世乎屯蒙鴻荒之</span>
<span class='tline' id='l21' data-llen='426:449'>　世乎需養結繩之世乎訟師阪泉涿鹿之世乎畜履</span>
<span class='tline' id='l22' data-llen='449:472'>　書契大法之世乎㤗通堯舜雍熙之世乎過是而後</span>
<span class='tline' id='l23' data-llen='472:495'>　㤗而否否而㤗一治一亂治少亂多㤗豈可復哉故</span>
<span class='tline' id='l24' data-llen='495:518'>　曰㤗其上古之極治與小往隂往而外大來陽來而</span>
<span class='tline' id='l25' data-llen='518:544'><a onclick="displayPageImage('KR1a0040', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='544:566'>　内否㤗吉凶之道无他隂陽邪正外内消長而已</span>
<span class='tline' id='l27' data-llen='566:589'>彖曰㤗小往大來吉亨則是天地交而萬物通也上下</span>
<span class='tline' id='l28' data-llen='589:612'>交而其志同也内陽而外隂内健而外順内君子而外</span>
<span class='tline' id='l29' data-llen='612:625'>小人君子道長小人道消也</span>
<span class='tline' id='l30' data-llen='625:648'>　㤗之時天地交而萬物通天地之極治也上下交而</span>
<span class='tline' id='l31' data-llen='648:671'>　其志同天下人物之極治也極治之功幽至於天地</span>
<span class='tline' id='l32' data-llen='671:694'>　明至于人物无不㤗而通焉孰為此者聖人也聖人</span>
<span class='tline' id='l33' data-llen='694:717'>　何道而臻此一言以蔽之曰進君子退小人而已消</span>
<span class='tline' id='l34' data-llen='717:743'><a onclick="displayPageImage('KR1a0040', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='743:766'>　長在彼内之外之在此大哉㤗之治乎要哉致㤗之</span>
<span class='tline' id='l36' data-llen='766:789'>　道乎或曰小人有才可終廢乎獨不可參而用之御</span>
<span class='tline' id='l37' data-llen='789:812'>　之以君子且化之為君子乎曰易曰内君子而外小</span>
<span class='tline' id='l38' data-llen='812:835'>　人又曰小人勿用必亂邦也聖人之言如是而止爾</span>
<span class='tline' id='l39' data-llen='835:854'>　若曰參而用之御而化之聖人未之言也</span>
<span class='tline' id='l40' data-llen='854:877'>象曰天地交㤗后以財成天地之道輔相天地之宜以</span>
<span class='tline' id='l41' data-llen='877:882'>左右民</span>
<span class='tline' id='l42' data-llen='882:905'>　天下之理大和生於通大戾生于隔天本乎上而其</span>
<span class='tline' id='l43' data-llen='905:931'><a onclick="displayPageImage('KR1a0040', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='931:954'>　氣下降地本乎下而其氣上騰天地交通所以為㤗</span>
<span class='tline' id='l45' data-llen='954:977'>　也聖人所以補天地助民人不過裁成天地之道還</span>
<span class='tline' id='l46' data-llen='977:1000'>　以補其不及合其自然而已豈更駕而外取哉天地</span>
<span class='tline' id='l47' data-llen='1000:1023'>　之道何道也一言而盡曰交而已君民之情交故鰥</span>
<span class='tline' id='l48' data-llen='1023:1046'>　寡達乎旒纊君臣之志交故幽側發乎夢卜天人之</span>
<span class='tline' id='l49' data-llen='1046:1065'>　心交故言行感乎日星大哉交之為道乎</span>
<span class='tline' id='l50' data-llen='1065:1087'>初九拔茅茹以其彚征吉象曰拔茅征吉志在外也</span>
<span class='tline' id='l51' data-llen='1087:1110'>　一茅拔衆根隨一賢舉衆俊歸㤗之初惟一陽首進</span>
<span class='tline' id='l52' data-llen='1110:1136'><a onclick="displayPageImage('KR1a0040', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1136:1159'>　則三陽類進矣欲退羣小固非一君子之力欲進羣</span>
<span class='tline' id='l54' data-llen='1159:1182'>　賢固不可无一君子之力堯舉一舜乃得十六舜舜</span>
<span class='tline' id='l55' data-llen='1182:1205'>　舉一禹乃得九禹吉孰大焉君子之志在天下不在</span>
<span class='tline' id='l56' data-llen='1205:1216'>　一身故曰志在外也</span>
<span class='tline' id='l57' data-llen='1216:1239'>九二包荒用馮河不遐遺朋亡得尚于中行象曰包荒</span>
<span class='tline' id='l58' data-llen='1239:1250'>得尚于中行以光大也</span>
<span class='tline' id='l59' data-llen='1250:1273'>　六五以柔中之君專任九二剛中之大臣此所以致</span>
<span class='tline' id='l60' data-llen='1273:1296'>　㤗之極治也九二將何以答六五之知盡致㤗之道</span>
<span class='tline' id='l61' data-llen='1296:1322'><a onclick="displayPageImage('KR1a0040', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1322:1345'>　其綱一其目三何謂一曰包荒以宏其度何謂三曰</span>
<span class='tline' id='l63' data-llen='1345:1368'>　用人之際不以全責偏不以近忘遠不以羣間孤剛</span>
<span class='tline' id='l64' data-llen='1368:1391'>　果之才偏于勇責其不全則天下有廢才幽遠之士</span>
<span class='tline' id='l65' data-llen='1391:1414'>　壅於簡搜之不傅則天下有逸士孤立之賢塞於朋</span>
<span class='tline' id='l66' data-llen='1414:1437'>　主之不力則天下有厄賢是三人者有一不能兼容</span>
<span class='tline' id='l67' data-llen='1437:1460'>　豈包荒用人之度也哉九二體其一以行其三此其</span>
<span class='tline' id='l68' data-llen='1460:1483'>　所以能合於六五中行之君而致㤗亨光大之治也</span>
<span class='tline' id='l69' data-llen='1483:1506'>　尚之為言配合也如西漢以列侯尚主之尚其堯舜</span>
<span class='tline' id='l70' data-llen='1506:1532'><a onclick="displayPageImage('KR1a0040', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1532:1542'>　野无遺賢之世乎</span>
<span class='tline' id='l72' data-llen='1542:1565'>九三无平不陂无往不復艱貞无咎勿恤其孚于食有</span>
<span class='tline' id='l73' data-llen='1565:1578'>福象曰无往不復天地際也</span>
<span class='tline' id='l74' data-llen='1578:1601'>　平與陂相推往與復相移居㤗之世者勿謂時平其</span>
<span class='tline' id='l75' data-llen='1601:1624'>　險將萌勿謂隂往其復反掌九三陽盛極矣隂將復</span>
<span class='tline' id='l76' data-llen='1624:1647'>　㤗將否矣可不懼乎君臣克艱而守正庶乎其无咎</span>
<span class='tline' id='l77' data-llen='1647:1670'>　倘或不恤此理之必信則將自食其福而永終矣食</span>
<span class='tline' id='l78' data-llen='1670:1693'>　如食言之食没而盡之之謂也何也天地交際隂陽</span>
<span class='tline' id='l79' data-llen='1693:1719'><a onclick="displayPageImage('KR1a0040', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1719:1742'>　往來在九三六四之間也開元之末天寶之初其㤗</span>
<span class='tline' id='l81' data-llen='1742:1749'>　之九三乎</span>
<span class='tline' id='l82' data-llen='1749:1772'>六四翩翩不富以其鄰不戒以孚象曰翩翩不富皆失</span>
<span class='tline' id='l83' data-llen='1772:1784'>實也不戒以孚中心願也</span>
<span class='tline' id='l84' data-llen='1784:1807'>　天下之理屈之甚者伸必烈伏之久者飛必决隂以</span>
<span class='tline' id='l85' data-llen='1807:1830'>　處下為位之實也今也三隂升而居上失位久矣九</span>
<span class='tline' id='l86' data-llen='1830:1853'>　三陽盛而衰六四乘其衰而求復帥其類而下集羣</span>
<span class='tline' id='l87' data-llen='1853:1876'>　飛而來者翩翩然矣此其願欲之所同者故不待結</span>
<span class='tline' id='l88' data-llen='1876:1902'><a onclick="displayPageImage('KR1a0040', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1902:1925'>　之以富而其鄰從之者甚于從富不待戒之以令而</span>
<span class='tline' id='l90' data-llen='1925:1948'>　其類信之者速于信令蕭傅隕而恭顯薦貢禹王章</span>
<span class='tline' id='l91' data-llen='1948:1971'>　誅而欽永賀王氏九齡罷而林甫引仙客國忠其㤗</span>
<span class='tline' id='l92' data-llen='1971:1994'>　之六四乎嗚呼九三之時猶可為也六四之時不可</span>
<span class='tline' id='l93' data-llen='1994:1999'>　為也</span>
<span class='tline' id='l94' data-llen='1999:2022'>六五帝乙歸妹以祉元吉象曰以祉元吉中以行願也</span>
<span class='tline' id='l95' data-llen='2022:2045'>　王姬之貴不有其貴而貴其夫君人之尊不居其尊</span>
<span class='tline' id='l96' data-llen='2045:2068'>　而尊其賢此六五以柔中之君而下從九二剛中之</span>
<span class='tline' id='l97' data-llen='2068:2094'><a onclick="displayPageImage('KR1a0040', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2094:2117'>　臣也言莫子違者主之蔽從諫如流者君之明至于</span>
<span class='tline' id='l99' data-llen='2117:2140'>　如婦之從夫則有百從而无一違矣豈特如流而已</span>
<span class='tline' id='l100' data-llen='2140:2163'>　此予唯克邁乃訓爾交修予罔予棄高宗所以從諫</span>
<span class='tline' id='l101' data-llen='2163:2186'>　之聖也以祉元吉中以行願者君任其臣以致㤗之</span>
<span class='tline' id='l102' data-llen='2186:2209'>　治則㤗之福溥乎天下君之願欲孰大于是六五坤</span>
<span class='tline' id='l103' data-llen='2209:2218'>　之主故為帝妹</span>
<span class='tline' id='l104' data-llen='2218:2241'>上六城復于隍勿用師自邑告命貞吝象曰城復于隍</span>
<span class='tline' id='l105' data-llen='2241:2247'>其命亂也</span>
<span class='tline' id='l106' data-llen='2247:2273'><a onclick="displayPageImage('KR1a0040', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2273:2296'>　㤗至於上六則隂盛而陽微君子消而小人長㤗往</span>
<span class='tline' id='l108' data-llen='2296:2319'>　而否來如城之頺而為隍於是治化而亂存化而亡</span>
<span class='tline' id='l109' data-llen='2319:2342'>　國化而家辟化而庶有不忍言者矣詩曰高岸為谷</span>
<span class='tline' id='l110' data-llen='2342:2365'>　深谷為陵是也天命靡常至此極亂矣雖欲用師孰</span>
<span class='tline' id='l111' data-llen='2365:2388'>　為之用雖欲告邑孰為之聽雖出于正孰免于吝其</span>
<span class='tline' id='l112' data-llen='2388:2411'>　懐愍劉石之世乎嗚呼聖人之戒亦不緩矣而猶有</span>
<span class='tline' id='l113' data-llen='2411:2419'>　不懼者何也</span>
<span class='tline' id='l114' data-llen='2419:2429'>䷋<span class='krp-note'>坤下/乾上</span></span>
<span class='tline' id='l115' data-llen='2429:2455'><a onclick="displayPageImage('KR1a0040', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2455:2470'>否之匪人不利君子貞大往小來</span>
<span class='tline' id='l117' data-llen='2470:2493'>　㤗之卦辭約曰㤗小往大來吉亨而已喜君子進而</span>
<span class='tline' id='l118' data-llen='2493:2516'>　天下治也否之卦辭詳曰否之匪人又曰不利乂曰</span>
<span class='tline' id='l119' data-llen='2516:2539'>　君子貞又曰大往小來痛小人進而天下亂也元亨</span>
<span class='tline' id='l120' data-llen='2539:2562'>　利貞卦之四德㤗得其一曰亨而又曰吉亨亨之至</span>
<span class='tline' id='l121' data-llen='2562:2585'>　也否得其二不曰利而必曰不利曷為不利也用匪</span>
<span class='tline' id='l122' data-llen='2585:2608'>　其人小人之利天下之不利也曰貞而必曰君子貞</span>
<span class='tline' id='l123' data-llen='2608:2631'>　曷為君子獨貞也君子之貞天下之不貞也㤗之君</span>
<span class='tline' id='l124' data-llen='2631:2657'><a onclick="displayPageImage('KR1a0040', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2657:2680'>　子以一身之亨亨天下否之君子以天下之正正一</span>
<span class='tline' id='l126' data-llen='2680:2703'>　身非不欲正天下也時不可也故曰君子貞言貞固</span>
<span class='tline' id='l127' data-llen='2703:2710'>　自守而已</span>
<span class='tline' id='l128' data-llen='2710:2733'>彖曰否之匪人不利君子貞大往小來則是天地不交</span>
<span class='tline' id='l129' data-llen='2733:2751'>而萬物不通也上下不交而天下无邦也</span>
<span class='tline' id='l130' data-llen='2751:2774'>　易中極亂之辭未有痛於否之彖者匪人一用何遽</span>
<span class='tline' id='l131' data-llen='2774:2797'>　至于天地不交而萬物不通上下不交而天下无邦</span>
<span class='tline' id='l132' data-llen='2797:2820'>　乎萬物不通則舉天下而為墟天下无邦則舉國家</span>
<span class='tline' id='l133' data-llen='2820:2846'><a onclick="displayPageImage('KR1a0040', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2846:2869'>　而為墟小人之禍何若是烈也葢秦亡于李斯上書</span>
<span class='tline' id='l135' data-llen='2869:2892'>　之日漢替于張禹談經之時咸陽之煨燼始皇之塗</span>
<span class='tline' id='l136' data-llen='2892:2903'>　炭何必見而後悟哉</span>
<span class='tline' id='l137' data-llen='2903:2926'>内隂而外陽内柔而外剛内小人而外君子小人道長</span>
<span class='tline' id='l138' data-llen='2926:2933'>君子道消也</span>
<span class='tline' id='l139' data-llen='2933:2956'>　隂陽剛柔不惟君子小人而已亦氣類應感而自至</span>
<span class='tline' id='l140' data-llen='2956:2979'>　也主德不斷亦隂柔也女謁通行亦隂柔也近習用</span>
<span class='tline' id='l141' data-llen='2979:3002'>　事亦隂柔也是三者有一焉小人乗而入之矣故内</span>
<span class='tline' id='l142' data-llen='3002:3028'><a onclick="displayPageImage('KR1a0040', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3028:3051'>　小人而外君子小人道長君子道消聖人必先之以</span>
<span class='tline' id='l144' data-llen='3051:3074'>　内隂而外陽内柔而外剛惟隂命隂惟柔召柔氣類</span>
<span class='tline' id='l145' data-llen='3074:3079'>　然也</span>
<span class='tline' id='l146' data-llen='3079:3100'>象曰天地不交否君子以儉德辟難不可榮以禄</span>
<span class='tline' id='l147' data-llen='3100:3123'>　不交者湮而不流隔而不達之謂不交之病豈一端</span>
<span class='tline' id='l148' data-llen='3123:3146'>　而已天不下濟地不上行此一不交也雖然此天地</span>
<span class='tline' id='l149' data-llen='3146:3169'>　不交之幽者也至有澤不下流情不上通此一不交</span>
<span class='tline' id='l150' data-llen='3169:3192'>　也是亦顯矣豈幽乎哉雖然此君民不交之遠者也</span>
<span class='tline' id='l151' data-llen='3192:3218'><a onclick="displayPageImage('KR1a0040', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3218:3241'>　至有君猜而不孚其臣臣忌而不格其君此一不交</span>
<span class='tline' id='l153' data-llen='3241:3264'>　也是已近矣豈遠乎哉雖然此上下不交之外者也</span>
<span class='tline' id='l154' data-llen='3264:3287'>　至有一身之中上炕而隂不泝下冰而陽不注此一</span>
<span class='tline' id='l155' data-llen='3287:3310'>　不交也是已内矣豈外乎哉雖然此一身不交之隠</span>
<span class='tline' id='l156' data-llen='3310:3333'>　者也至有耳不交乎目目不交乎耳者唐德宗人言</span>
<span class='tline' id='l157' data-llen='3333:3356'>　盧杞姦邪朕殊不覺耳不達乎目也秦二世笑趙高</span>
<span class='tline' id='l158' data-llen='3356:3379'>　以鹿為馬之誤而信其言以關東之盜无能為目不</span>
<span class='tline' id='l159' data-llen='3379:3402'>　達乎耳也一身之中耳目不交是愈顯矣豈隠乎哉</span>
<span class='tline' id='l160' data-llen='3402:3428'><a onclick="displayPageImage('KR1a0040', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3428:3451'>　是一身之否也非一身之否也一心之否也一心之</span>
<span class='tline' id='l162' data-llen='3451:3474'>　天地已否矣而欲上下之情通天地之氣交可乎否</span>
<span class='tline' id='l163' data-llen='3474:3497'>　至于此不可為矣此扁鵲望見桓侯而走之時矣君</span>
<span class='tline' id='l164' data-llen='3497:3520'>　子當此之時儉德辟難而已辟難可也何必儉德非</span>
<span class='tline' id='l165' data-llen='3520:3543'>　能忍天下不可忍之窮不能辟天下不可辟之難窮</span>
<span class='tline' id='l166' data-llen='3543:3566'>　之不忍而難之是辟辟之未幾而誘之者至誘之所</span>
<span class='tline' id='l167' data-llen='3566:3585'>　投禍之所隨也惟不可榮以禄庶乎免矣</span>
<span class='tline' id='l168' data-llen='3585:3611'>初六拔茅茹以其彚<span class='krp-note'>句/</span>貞吉亨象曰拔茅貞吉志在君</span>
<span class='tline' id='l169' data-llen='3611:3638'><a onclick="displayPageImage('KR1a0040', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3638:3641'>也</span>
<span class='tline' id='l171' data-llen='3641:3664'>　一君子進小人未必退一小人進君子必退非畏一</span>
<span class='tline' id='l172' data-llen='3664:3687'>　小人也知羣小必以類至也是故㤗之初九一君子</span>
<span class='tline' id='l173' data-llen='3687:3710'>　進而有拔茅之象此其所拔者蘭也否之初六以一</span>
<span class='tline' id='l174' data-llen='3710:3733'>　小人進而亦有拔茅之象此其所拔者莠也拔蘭者</span>
<span class='tline' id='l175' data-llen='3733:3756'>　其根不盈掬拔莠者其根可束小人之類進甚于君</span>
<span class='tline' id='l176' data-llen='3756:3779'>　子之類進也驩兠入而四凶集賈充不留而羣小憂</span>
<span class='tline' id='l177' data-llen='3779:3802'>　故初六一隂方長而君子已知其三隂之類從矣已</span>
<span class='tline' id='l178' data-llen='3802:3829'><a onclick="displayPageImage('KR1a0040', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3829:3852'>　有引身而退貞固自守之心矣曰貞吉亨者以退為</span>
<span class='tline' id='l180' data-llen='3852:3875'>　吉於進以窮為亨於亨也自君子以退為吉以窮為</span>
<span class='tline' id='l181' data-llen='3875:3898'>　亨而天下懼矣雖然此豈君子之本心哉彼拔茅彚</span>
<span class='tline' id='l182' data-llen='3898:3921'>　進而此貞吉之志未嘗不在君也畎畝不忘之義也</span>
<span class='tline' id='l183' data-llen='3921:3944'>六二包承小人吉大人否亨象曰大人否亨不亂羣也</span>
<span class='tline' id='l184' data-llen='3944:3967'>　六二以柔諂之資居大臣之位下則并包羣小而為</span>
<span class='tline' id='l185' data-llen='3967:3989'>　之宗如林甫得仙客國忠之助上則順承于一君</span>
<span class='tline' id='l186' data-llen='3989:4012'>　以堅其權如林甫縱明皇逸欲之樂當是之時羣心</span>
<span class='tline' id='l187' data-llen='4012:4039'><a onclick="displayPageImage('KR1a0040', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4039:4062'>　相慶可謂小人吉矣為大人君子者宜若之何以否</span>
<span class='tline' id='l189' data-llen='4062:4085'>　處否以獨處獨則身愈否道愈亨貞愈獨羣愈遠矣</span>
<span class='tline' id='l190' data-llen='4085:4093'>　羣謂羣小也</span>
<span class='tline' id='l191' data-llen='4093:4107'>六三包羞象曰包羞位不當也</span>
<span class='tline' id='l192' data-llen='4107:4130'>　初六小人之媒許史是也六二小人之魁石顯是也</span>
<span class='tline' id='l193' data-llen='4130:4153'>　六三小人之朋鄭朋五鹿是也然小人鋭于初壯于</span>
<span class='tline' id='l194' data-llen='4153:4176'>　二窮于三羣小用事三斯盈盈斯窮矣九四一陽在</span>
<span class='tline' id='l195' data-llen='4176:4199'>　外者將復進矣六三之勢安得而不窮雖然君子見</span>
<span class='tline' id='l196' data-llen='4199:4226'><a onclick="displayPageImage('KR1a0040', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4226:4249'>　幾於未窮之先小人樂禍於己窮之後包羞忍耻以</span>
<span class='tline' id='l198' data-llen='4249:4272'>　苟富貴而不忍去不知其位之不當而身之將危也</span>
<span class='tline' id='l199' data-llen='4272:4288'>　思上蔡之大悔華亭之鶴而後已</span>
<span class='tline' id='l200' data-llen='4288:4308'>九四有命无咎疇離祉象曰有命无咎志行也</span>
<span class='tline' id='l201' data-llen='4308:4331'>　濟否在君子主濟否不在君子而在君君子有濟否</span>
<span class='tline' id='l202' data-llen='4331:4354'>　之才有濟否之心而其君无濟否之命則為陳蕃為</span>
<span class='tline' id='l203' data-llen='4354:4377'>　曹爽為建寧王倓其君有濟否之命而君非剛陽之</span>
<span class='tline' id='l204' data-llen='4377:4400'>　君則為魯昭公為高貴鄉公上无剛陽之君下无剛</span>
<span class='tline' id='l205' data-llen='4400:4427'><a onclick="displayPageImage('KR1a0040', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4427:4450'>　陽之臣而君有濟否之命則為文宗為訓注九四以</span>
<span class='tline' id='l207' data-llen='4450:4473'>　剛陽之臣受九五剛陽大君之命以此清羣小而濟</span>
<span class='tline' id='l208' data-llen='4473:4496'>　否世豈惟无咎又且疇類皆䝉福焉可以行其志矣</span>
<span class='tline' id='l209' data-llen='4496:4519'>　此志即初六之時懐在君之志乃今得君而行其志</span>
<span class='tline' id='l210' data-llen='4519:4534'>　耳非一日之暫非一旦之驟也</span>
<span class='tline' id='l211' data-llen='4534:4557'>九五休否大人吉其亡其亡繫于苞桑象曰大人之吉</span>
<span class='tline' id='l212' data-llen='4557:4563'>位正當也</span>
<span class='tline' id='l213' data-llen='4563:4586'>　濟否之君不可以有輕心心輕无成不可以有汰心</span>
<span class='tline' id='l214' data-llen='4586:4613'><a onclick="displayPageImage('KR1a0040', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4613:4636'>　心汰无終欲濟否有成而能終其惟有儆心者乎九</span>
<span class='tline' id='l216' data-llen='4636:4659'>　五以剛陽之資宅中正之位當否極之世又得九四</span>
<span class='tline' id='l217' data-llen='4659:4682'>　上九羣陽之助可以休息天下之否无難矣雖然聖</span>
<span class='tline' id='l218' data-llen='4682:4705'>　人有憂之憂之者何憂其无儆也惟勿恃其否之可</span>
<span class='tline' id='l219' data-llen='4705:4728'>　休勿安其休之為吉而常有危亡之慮則休否之吉</span>
<span class='tline' id='l220' data-llen='4728:4751'>　可以固如桑本而不拔矣光武日謹一日以十年為</span>
<span class='tline' id='l221' data-llen='4751:4774'>　遠審黄石存苞桑所以能身濟大業延祚四百也曰</span>
<span class='tline' id='l222' data-llen='4774:4797'>　其亡又曰其亡儆之至也不然如梁武帝唐莊宗身</span>
<span class='tline' id='l223' data-llen='4797:4824'><a onclick="displayPageImage('KR1a0040', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4824:4844'>　得天下身失天下休否可恃乎大人謂三陽</span>
<span class='tline' id='l225' data-llen='4844:4864'>上九傾否先否後喜象曰否終則傾何可長也</span>
<span class='tline' id='l226' data-llen='4864:4887'>　上九以剛陽之才佐九五剛陽之君得九四剛陽同</span>
<span class='tline' id='l227' data-llen='4887:4910'>　列之僚友撥亂而反之正傾否而復於㤗可以喜矣</span>
<span class='tline' id='l228' data-llen='4910:4933'>　上九猶有懼心焉以傾否為先以喜㤗為後剛制其</span>
<span class='tline' id='l229' data-llen='4933:4956'>　喜而不敢先焉如此則否終必㤗否不長否矣君有</span>
<span class='tline' id='l230' data-llen='4956:4979'>　其亡其亡之戒臣有先否後喜之心馮異謂願陛下</span>
<span class='tline' id='l231' data-llen='4979:5002'>　无忘在河北時小臣不敢忘巾車之恩郭崇韜謂无</span>
<span class='tline' id='l232' data-llen='5002:5029'><a onclick="displayPageImage('KR1a0040', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5029:5052'>　忘戰于河上之時當使煩暑生清凉得否之九五上</span>
<span class='tline' id='l234' data-llen='5052:5059'>　九之義矣</span>
<span class='tline' id='l235' data-llen='5059:5069'>䷌<span class='krp-note'>離下/乾上</span></span>
<span class='tline' id='l236' data-llen='5069:5084'>同人于野亨利渉大川利君子貞</span>
<span class='tline' id='l237' data-llen='5084:5107'>　人與人羣居天地中能高飛遠走不在人間乎而獨</span>
<span class='tline' id='l238' data-llen='5107:5130'>　與人為異何也人異乎人者物之棄人同乎人者物</span>
<span class='tline' id='l239' data-llen='5130:5153'>　之歸然同而隘則其同不大同而䁥則其同不公同</span>
<span class='tline' id='l240' data-llen='5153:5176'>　人于野公而大也同乎人者公而大則天下歸之故</span>
<span class='tline' id='l241' data-llen='5176:5203'><a onclick="displayPageImage('KR1a0040', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5203:5226'>　亨天下歸之何險不濟故利渉大川然則當无所不</span>
<span class='tline' id='l243' data-llen='5226:5249'>　同乎曰不然利在君子以正道相同而已君子與小</span>
<span class='tline' id='l244' data-llen='5249:5272'>　人為同則君子為小人小人與小人為同則小人害</span>
<span class='tline' id='l245' data-llen='5272:5295'>　君子豈正也哉故九五可同六二而九四不可同九</span>
<span class='tline' id='l246' data-llen='5295:5299'>　三</span>
<span class='tline' id='l247' data-llen='5299:5317'>彖曰同人柔得位得中而應乎乾曰同人</span>
<span class='tline' id='l248' data-llen='5317:5340'>　六二以隂居隂故曰得位下卦正中故曰得中二與</span>
<span class='tline' id='l249' data-llen='5340:5349'>　五應故曰應乾</span>
<span class='tline' id='l250' data-llen='5349:5376'><a onclick="displayPageImage('KR1a0040', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5376:5393'>同人曰同人于野亨利渉大川乾行也</span>
<span class='tline' id='l252' data-llen='5393:5416'>　一柔應五剛下應上也五剛應一柔而九五正應上</span>
<span class='tline' id='l253' data-llen='5416:5439'>　應下也上下相應其同大而公矣乾行上應下之謂</span>
<span class='tline' id='l254' data-llen='5439:5448'>　同人曰三字衍</span>
<span class='tline' id='l255' data-llen='5448:5471'>文明以健中正而應君子正也唯君子為能通天下之</span>
<span class='tline' id='l256' data-llen='5471:5474'>志</span>
<span class='tline' id='l257' data-llen='5474:5497'>　兩武相戰兩邪相傾安能同哉以乾之剛健而離以</span>
<span class='tline' id='l258' data-llen='5497:5520'>　文明下之非兩武也以五之中正而二以中正應之</span>
<span class='tline' id='l259' data-llen='5520:5547'><a onclick="displayPageImage('KR1a0040', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5547:5570'>　非兩邪也所以為君子之正同也君子以正相同則</span>
<span class='tline' id='l261' data-llen='5570:5593'>　天下之志正者感而通不正者化而通焉往而不大</span>
<span class='tline' id='l262' data-llen='5593:5598'>　同哉</span>
<span class='tline' id='l263' data-llen='5598:5614'>象曰天與火同人君子以類族辨物</span>
<span class='tline' id='l264' data-llen='5614:5637'>　天與火其性俱上故為同人天火相同于上萬物相</span>
<span class='tline' id='l265' data-llen='5637:5660'>　見于下粲然有辨矣故君子以之類族辨物既曰同</span>
<span class='tline' id='l266' data-llen='5660:5683'>　人又曰類辨无乃為異乎同其不得不同異其不得</span>
<span class='tline' id='l267' data-llen='5683:5700'>　不異所以為同之大所以為利君子</span>
<span class='tline' id='l268' data-llen='5700:5727'><a onclick="displayPageImage('KR1a0040', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5727:5747'>初九同人于門无咎象曰出門同人又誰咎也</span>
<span class='tline' id='l270' data-llen='5747:5770'>　門室之始初九同人之始吾與人曷常不同隔之者</span>
<span class='tline' id='l271' data-llen='5770:5793'>　門也吾一出門則天地四方孰不吾同者何咎之有</span>
<span class='tline' id='l272' data-llen='5793:5803'>　此顔子克己之學</span>
<span class='tline' id='l273' data-llen='5803:5821'>六二同人于宗吝象曰同人于宗吝道也</span>
<span class='tline' id='l274' data-llen='5821:5844'>　彖辭賛六二得中而應乎乾賛其德之中正也爻辭</span>
<span class='tline' id='l275' data-llen='5844:5867'>　吝六二同人而同于宗吝其才之柔弱也以同于宗</span>
<span class='tline' id='l276' data-llen='5867:5890'>　族為同則宗族之外皆築而封之於同之外矣此楚</span>
<span class='tline' id='l277' data-llen='5890:5917'><a onclick="displayPageImage('KR1a0040', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5917:5934'>　王亡弓楚人得之之心也吝嗇甚矣</span>
<span class='tline' id='l279' data-llen='5934:5957'>九三伏戎于莽升其高陵三嵗不興象曰伏戎于莽敵</span>
<span class='tline' id='l280' data-llen='5957:5968'>剛也三嵗不興安行也</span>
<span class='tline' id='l281' data-llen='5968:5991'>　九三挾初九同剛暴之德覆之于六二之下伏戎于</span>
<span class='tline' id='l282' data-llen='5991:6014'>　林莽之中也據下卦之極而居其上升于高陵也九</span>
<span class='tline' id='l283' data-llen='6014:6037'>　三何為而然也忌六二應乎九五之君而欲刼之以</span>
<span class='tline' id='l284' data-llen='6037:6060'>　同己也使六二肯同己則九三奸雄之心濟矣其如</span>
<span class='tline' id='l285' data-llen='6060:6083'>　九五之剛而不可敵何是以久而不能興也桓温忌</span>
<span class='tline' id='l286' data-llen='6083:6110'><a onclick="displayPageImage('KR1a0040', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6110:6133'>　王謝之忠壁人以圖之而不能此伏戎者也欲得九</span>
<span class='tline' id='l288' data-llen='6133:6156'>　錫以升高而王謝緩其事未幾死焉此升于高陵三</span>
<span class='tline' id='l289' data-llen='6156:6172'>　嵗不興者也安行者安得而行哉</span>
<span class='tline' id='l290' data-llen='6172:6195'>九四乘其墉弗克攻吉象曰乘其墉義弗克也其吉則</span>
<span class='tline' id='l291' data-llen='6195:6202'>困而反則也</span>
<span class='tline' id='l292' data-llen='6202:6225'>　九三九四同利相趨同害相死之人也二人者皆有</span>
<span class='tline' id='l293' data-llen='6225:6248'>　覦其上之利而有牽其下之害是故九三恃初九以</span>
<span class='tline' id='l294' data-llen='6248:6271'>　為戎九四恃九三以為墉一伏戎于下一乗墉于上</span>
<span class='tline' id='l295' data-llen='6271:6298'><a onclick="displayPageImage('KR1a0040', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6298:6321'>　以仰逼九五之尊其志皆不利六二之應九五而有</span>
<span class='tline' id='l297' data-llen='6321:6344'>　牽于己也六二肯我同而後九五之勢孤九五孤而</span>
<span class='tline' id='l298' data-llen='6344:6367'>　後九三九四之援合今六二秉大臣中正之德堅與</span>
<span class='tline' id='l299' data-llen='6367:6390'>　君同心之操凛不可奪則九三有兵九四有城將何</span>
<span class='tline' id='l300' data-llen='6390:6413'>　施焉陶侃握重兵據上流此九四乗墉之勢也外則</span>
<span class='tline' id='l301' data-llen='6413:6436'>　憚温嶠之忠内則創八天之夢欲攻其上疑其不克</span>
<span class='tline' id='l302' data-llen='6436:6459'>　欲干天命知其不可豈真畏天下之大義而自反君</span>
<span class='tline' id='l303' data-llen='6459:6482'>　臣之天則哉知困而僅保其吉爾嗟乎六二以一柔</span>
<span class='tline' id='l304' data-llen='6482:6509'><a onclick="displayPageImage('KR1a0040', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6509:6532'>　弱之君子而能抗九三九四兩剛强之小人隂消其</span>
<span class='tline' id='l306' data-llen='6532:6555'>　一而使之不興深媿其一而使之自反者中正而已</span>
<span class='tline' id='l307' data-llen='6555:6576'>　矣人臣苟中正矣何强之不弱何弱之不强哉</span>
<span class='tline' id='l308' data-llen='6576:6599'>九五同人先號咷而後笑大師克相遇象曰同人之先</span>
<span class='tline' id='l309' data-llen='6599:6613'>以中直也大師相遇言相克也</span>
<span class='tline' id='l310' data-llen='6613:6636'>　九三九四之謀下欲奪六二之上應上欲間九五之</span>
<span class='tline' id='l311' data-llen='6636:6659'>　下應豈惟六二忠而不貳微九五中直而不疑臣亦</span>
<span class='tline' id='l312' data-llen='6659:6682'>　豈能自信于君哉管蔡毁旦燕葢譛霍先悲而號也</span>
<span class='tline' id='l313' data-llen='6682:6709'><a onclick="displayPageImage('KR1a0040', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6709:6732'>　羣小之黨既殱周霍之忠益明後喜而笑也惟成王</span>
<span class='tline' id='l315' data-llen='6732:6755'>　昭帝之中直然後能力主君子而力勝小人大師剛</span>
<span class='tline' id='l316' data-llen='6755:6778'>　而力之謂故師莫大乎君心而兵革為小克莫難于</span>
<span class='tline' id='l317' data-llen='6778:6796'>　小人而敵國為易君臣同則人畢同矣</span>
<span class='tline' id='l318' data-llen='6796:6816'>上九同人于郊无悔象曰同人于郊志未得也</span>
<span class='tline' id='l319' data-llen='6816:6839'>　郊野一也同人于野為亨為利同人于郊止于无悔</span>
<span class='tline' id='l320' data-llen='6839:6862'>　其未得志者上九居一卦之外而无位雖欲同人而</span>
<span class='tline' id='l321' data-llen='6862:6885'>　人皆同乎九五矣誰我同者此項羽之衆一散而不</span>
<span class='tline' id='l322' data-llen='6885:6912'><a onclick="displayPageImage('KR1a0040', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6912:6935'>　再合李密之衆再合而卒不能濟故曰志未得也君</span>
<span class='tline' id='l324' data-llen='6935:6950'>　子之於人異勿處先同勿處後</span>
<span class='tline' id='l325' data-llen='6950:6960'>䷍<span class='krp-note'>乾下/離上</span></span>
<span class='tline' id='l326' data-llen='6960:6966'>大有元亨</span>
<span class='tline' id='l327' data-llen='6966:6989'>　程子謂離乾合而為卦之才故能元而亨又曰大有</span>
<span class='tline' id='l328' data-llen='6989:6997'>　盛大豐有也</span>
<span class='tline' id='l329' data-llen='6997:7020'>彖曰大有柔得尊位大中而上下應之曰大有其德剛</span>
<span class='tline' id='l330' data-llen='7020:7036'>健而文明應乎天而時行是以元亨</span>
<span class='tline' id='l331' data-llen='7036:7063'><a onclick="displayPageImage('KR1a0040', 'WYG', '004-19a' );" name="004-19a" class="pb">[004-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7063:7086'>　同人大有一柔五剛均也柔在下者曰得位曰得中</span>
<span class='tline' id='l333' data-llen='7086:7109'>　曰應乎乾而為同人我同乎彼之辭柔在上者曰尊</span>
<span class='tline' id='l334' data-llen='7109:7132'>　位曰大中曰上下應而為大有我有其大之辭德剛</span>
<span class='tline' id='l335' data-llen='7132:7155'>　健而文明應乎天而時行皆所以有其大乾健離明</span>
<span class='tline' id='l336' data-llen='7155:7176'>象曰火在天上大有君子以遏惡揚善順天休命</span>
<span class='tline' id='l337' data-llen='7176:7199'>　離為火為日卦之德有日之明今也處明不以盈而</span>
<span class='tline' id='l338' data-llen='7199:7222'>　以虛乾為天為健卦之德有天之健今也處健不自</span>
<span class='tline' id='l339' data-llen='7222:7245'>　高而自下此大舜舍己從人不有其大也以日之明</span>
<span class='tline' id='l340' data-llen='7245:7272'><a onclick="displayPageImage('KR1a0040', 'WYG', '004-19b' );" name="004-19b" class="pb">[004-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7272:7295'>　行天之健則天下之善惡内无遺照外无遺决然亦</span>
<span class='tline' id='l342' data-llen='7295:7318'>　豈自用哉天討有罪吾遏之以天天命有德吾揚之</span>
<span class='tline' id='l343' data-llen='7318:7341'>　亦以天吾何與焉此舜禹有天下而不與也故曰順</span>
<span class='tline' id='l344' data-llen='7341:7364'>　天休命同人明在下而不敢專故止於類而辨大有</span>
<span class='tline' id='l345' data-llen='7364:7380'>　明在上而由己出故極于遏而揚</span>
<span class='tline' id='l346' data-llen='7380:7403'>初九无交害匪咎艱則无咎象曰大有初九无交害也</span>
<span class='tline' id='l347' data-llen='7403:7426'>　初九禀剛陽之資不曰无德逢大有之世不曰无時</span>
<span class='tline' id='l348' data-llen='7426:7449'>　上有六五之主不曰无君下有衆陽之賢不曰无類</span>
<span class='tline' id='l349' data-llen='7449:7476'><a onclick="displayPageImage('KR1a0040', 'WYG', '004-20a' );" name="004-20a" class="pb">[004-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7476:7499'>　然以无交而害者孤遠在下故也賈生明王道而黜</span>
<span class='tline' id='l351' data-llen='7499:7522'>　於文帝好賢之代仲舒首羣儒而廢于武帝用儒之</span>
<span class='tline' id='l352' data-llen='7522:7545'>　朝絳灌公孫非其交也此非君子之咎也咎有所在</span>
<span class='tline' id='l353' data-llen='7545:7568'>　也愈難進君子愈无咎矣故聖人傷之曰大有初九</span>
<span class='tline' id='l354' data-llen='7568:7591'>　无交害也非傷初九也傷大有之世猶有此遺恨也</span>
<span class='tline' id='l355' data-llen='7591:7613'>　雖然使大有之世孤遠皆不遇則釣築終不遇矣</span>
<span class='tline' id='l356' data-llen='7613:7636'>九二大車以載有攸往无咎象曰大車以載積中不敗</span>
<span class='tline' id='l357' data-llen='7636:7639'>也</span>
<span class='tline' id='l358' data-llen='7639:7666'><a onclick="displayPageImage('KR1a0040', 'WYG', '004-20b' );" name="004-20b" class="pb">[004-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7666:7689'>　葢軫輪輻之器不厚不良者非大車文武常變之用</span>
<span class='tline' id='l360' data-llen='7689:7712'>　不運不博者非大才惟大車為能輕天下之至重邇</span>
<span class='tline' id='l361' data-llen='7712:7735'>　天下之至遐夷天下之至險大才亦然不然安有重</span>
<span class='tline' id='l362' data-llen='7735:7758'>　積于中而不敗于外哉九二以中正之德剛健之才</span>
<span class='tline' id='l363' data-llen='7758:7781'>　為大臣任大事當大安危大治亂而能无往而或咎</span>
<span class='tline' id='l364' data-llen='7781:7804'>　者有大才如大車也故辭聘受聘事夏事商相成湯</span>
<span class='tline' id='l365' data-llen='7804:7827'>　相太甲有往必正者初非二伊尹出征入輔作都制</span>
<span class='tline' id='l366' data-llen='7827:7847'>　禮相武王相成王有往必集者亦非兩周公</span>
<span class='tline' id='l367' data-llen='7847:7874'><a onclick="displayPageImage('KR1a0040', 'WYG', '004-21a' );" name="004-21a" class="pb">[004-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7874:7897'>九三公用亨于天子小人弗克象曰公用亨于天子小</span>
<span class='tline' id='l369' data-llen='7897:7902'>人害也</span>
<span class='tline' id='l370' data-llen='7902:7925'>　九二大臣九四邇臣九三位雖高而非大臣之任君</span>
<span class='tline' id='l371' data-llen='7925:7948'>　尚遠而非邇臣之親葢諸侯君公之職也諸侯之於</span>
<span class='tline' id='l372' data-llen='7948:7971'>　天子何以驗其忠與否哉此心通塞而已跡遠而情</span>
<span class='tline' id='l373' data-llen='7971:7994'>　邇身疏而心親此通于天子也不然源源而貢於外</span>
<span class='tline' id='l374' data-llen='7994:8017'>　趯趯而萌于内可謂忠乎此所謂小人弗克也爾身</span>
<span class='tline' id='l375' data-llen='8017:8040'>　在外而心王室朕心朕德而惟乃知周之諸侯所以</span>
<span class='tline' id='l376' data-llen='8040:8067'><a onclick="displayPageImage('KR1a0040', 'WYG', '004-21b' );" name="004-21b" class="pb">[004-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8067:8077'>　忠賢也亨者通也</span>
<span class='tline' id='l378' data-llen='8077:8097'>九四匪其彭无咎象曰匪其彭无咎明辨晢也</span>
<span class='tline' id='l379' data-llen='8097:8120'>　初九大有之寒士九二大有之大臣九三大有之諸</span>
<span class='tline' id='l380' data-llen='8120:8143'>　侯九四邇臣也孰為邇臣殆周之世外之左右諸大</span>
<span class='tline' id='l381' data-llen='8143:8166'>　夫内之侍御僕從其是與知政守藩邇臣不如大臣</span>
<span class='tline' id='l382' data-llen='8166:8189'>　諸侯近君用事大臣諸侯不如邇臣近君者勢不震</span>
<span class='tline' id='l383' data-llen='8189:8212'>　而盛用事者權不招而集權勢所歸禍敗所隨也惟</span>
<span class='tline' id='l384' data-llen='8212:8235'>　明足以辨禍福之機則能不有其盛庶乎无咎矣彭</span>
<span class='tline' id='l385' data-llen='8235:8262'><a onclick="displayPageImage('KR1a0040', 'WYG', '004-22a' );" name="004-22a" class="pb">[004-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8262:8286'>　者盛之至晢者明之極不然為主父偃為董賢為𢎞</span>
<span class='tline' id='l387' data-llen='8286:8309'>　恭石顯為李訓鄭注禍敗可勝言哉衞青之不薦士</span>
<span class='tline' id='l388' data-llen='8309:8332'>　張安世之遠權勢可謂有匪其彭之明矣九四離之</span>
<span class='tline' id='l389' data-llen='8332:8347'>　初故明晢以陽處隂故匪其彭</span>
<span class='tline' id='l390' data-llen='8347:8370'>六五厥孚交如威如吉象曰厥孚交如信以發志也威</span>
<span class='tline' id='l391' data-llen='8370:8380'>如之吉易而无備也</span>
<span class='tline' id='l392' data-llen='8380:8403'>　六五為大有盛治之君離明而晦之以隂虚中而執</span>
<span class='tline' id='l393' data-llen='8403:8426'>　之以柔專任誠信故能感發其下之志媿服其下之</span>
<span class='tline' id='l394' data-llen='8426:8453'><a onclick="displayPageImage('KR1a0040', 'WYG', '004-22b' );" name="004-22b" class="pb">[004-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8453:8476'>　心下感發則君臣之孚不約而自交下媿服則道德</span>
<span class='tline' id='l396' data-llen='8476:8499'>　之威不猛而自洽信以發志以我之誠信發彼之誠</span>
<span class='tline' id='l397' data-llen='8499:8522'>　信也易而无備以我之和易徹彼之周防也武帝信</span>
<span class='tline' id='l398' data-llen='8522:8545'>　霍光託以周公之事昭烈信孔明至有君自取之之</span>
<span class='tline' id='l399' data-llen='8545:8568'>　語然二臣者終身不忍負二主之託又焉用周防也</span>
<span class='tline' id='l400' data-llen='8568:8591'>　哉然必如大有之羣賢然後可始皇信斯高順帝信</span>
<span class='tline' id='l401' data-llen='8591:8602'>　梁冀易而无備可乎</span>
<span class='tline' id='l402' data-llen='8602:8624'>上九自天祐之吉无不利象曰大有上吉自天祐也</span>
<span class='tline' id='l403' data-llen='8624:8651'><a onclick="displayPageImage('KR1a0040', 'WYG', '004-23a' );" name="004-23a" class="pb">[004-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8651:8674'>　上九以剛陽之德居一卦之外而能安然退處于无</span>
<span class='tline' id='l405' data-llen='8674:8697'>　位之地澹然不攖於勢利之塲此伊尹告歸子房棄</span>
<span class='tline' id='l406' data-llen='8697:8720'>　事之徒與保其名節而終其福禄自天祐之吉孰大</span>
<span class='tline' id='l407' data-llen='8720:8743'>　焉嗟乎八卦乾為尊六十四卦㤗為盛然乾之上九</span>
<span class='tline' id='l408' data-llen='8743:8766'>　悔于亢㤗之上六吝而亂盛治備福孰若大有者六</span>
<span class='tline' id='l409' data-llen='8766:8789'>　爻亨一吉二无咎三明主在上羣賢畢集无一敗治</span>
<span class='tline' id='l410' data-llen='8789:8812'>　之小人无一害治之匪德生斯時雖如初九无交而</span>
<span class='tline' id='l411' data-llen='8812:8835'>　難進縕袍華于佩玉飲水甘于列鼎而况九二之大</span>
<span class='tline' id='l412' data-llen='8835:8862'><a onclick="displayPageImage('KR1a0040', 'WYG', '004-23b' );" name="004-23b" class="pb">[004-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8862:8885'>　臣九三之諸侯九四之邇臣上九功成身退之耆舊</span>
<span class='tline' id='l414' data-llen='8885:8893'>　乎嗚呼盛哉</span>
<span class='tline' id='l415' data-llen='8893:8896'>　</span>
<span class='tline' id='l416' data-llen='8896:8899'>　</span>
<span class='tline' id='l417' data-llen='8899:8902'>　</span>
<span class='tline' id='l418' data-llen='8902:8905'>　</span>
<span class='tline' id='l419' data-llen='8905:8908'>　</span>
<span class='tline' id='l420' data-llen='8908:8917'>　誠齋易傳卷四</span>
</p>
<p>
</p>
  </div>
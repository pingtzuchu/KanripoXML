<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1a0026', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:208'>　易璇璣卷中　　　　　　宋　吳沆　撰</span><br/>
<span class='tline' id='l10' data-llen='208:217'>　　明位篇第一</span><br/>
<span class='tline' id='l11' data-llen='217:240'>六爻設位五擅其功巍巍帝極赫赫天中是以臨有截</span><br/>
<span class='tline' id='l12' data-llen='240:263'>而御無窮者也以陽遇之則為剛健之君五隂雖衆不</span><br/>
<span class='tline' id='l13' data-llen='263:286'>得不從其令矣以柔遇之則為文明之主五剛雖强不</span><br/>
<span class='tline' id='l14' data-llen='286:308'>得不受其制矣是故水在地上謂之比䷇火在天上</span><br/>
<span class='tline' id='l15' data-llen='308:330'>謂之大有䷍比也者以五隂而比一陽也大有也者</span><br/>
<span class='tline' id='l16' data-llen='330:356'><a onclick="displayPageImage('KR1a0026', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='356:379'>以一柔而有五剛也居比之時懦无立者爭為之歸莫</span><br/>
<span class='tline' id='l18' data-llen='379:402'>敢拒命初以比之而免咎二以自内而不失四以從上</span><br/>
<span class='tline' id='l19' data-llen='402:425'>而獲吉三不得所比則傷上後至則凶而九五之辭曰</span><br/>
<span class='tline' id='l20' data-llen='425:448'>王用三驅失前禽邑人不誡吉則威令之行可知也大</span><br/>
<span class='tline' id='l21' data-llen='448:471'>有之時強有力者皆為之用无所事威二以大車而載</span><br/>
<span class='tline' id='l22' data-llen='471:494'>三以近天子而亨四以匪彭而免咎初九无交則見害</span><br/>
<span class='tline' id='l23' data-llen='494:517'>上九思順則獲天之祐而六五之辭曰厥孚交如威如</span><br/>
<span class='tline' id='l24' data-llen='517:540'>吉則文德之脩可知也比之九五以剛而克者也大有</span><br/>
<span class='tline' id='l25' data-llen='540:566'><a onclick="displayPageImage('KR1a0026', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='566:589'>之六五以柔而克者也剛亦免柔亦克則以五位存焉</span><br/>
<span class='tline' id='l27' data-llen='589:611'>故也使一剛舍五而上䷖則必為羣隂所剥使一柔</span><br/>
<span class='tline' id='l28' data-llen='611:635'>舍五而上䷪則必為衆陽所夬位之利器其可失乎歴觀</span><br/>
<span class='tline' id='l29' data-llen='635:658'>六十四卦唯比獨言吉唯大有獨言尊者良有以也比</span><br/>
<span class='tline' id='l30' data-llen='658:681'>之彖曰比吉也比輔也下順從也大有之彖曰柔得尊</span><br/>
<span class='tline' id='l31' data-llen='681:704'>位大中而上下應之彖之美未有如是者也聖人法之</span><br/>
<span class='tline' id='l32' data-llen='704:727'>以建萬國親諸侯則比之德可謂廣矣以遏惡揚善順</span><br/>
<span class='tline' id='l33' data-llen='727:750'>天休命則大有之德可謂盛矣雜卦又曰比樂師憂大</span><br/>
<span class='tline' id='l34' data-llen='750:776'><a onclick="displayPageImage('KR1a0026', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='776:799'>有衆也以一陽為主者六卦而獨於比言樂以一隂為</span><br/>
<span class='tline' id='l36' data-llen='799:822'>主者亦六卦而獨於大有言衆則比大有之所以樂且</span><br/>
<span class='tline' id='l37' data-llen='822:844'>衆者必因五而得也若謂一隂一陽為主則夬䷪剥</span><br/>
<span class='tline' id='l38' data-llen='844:866'>䷖亦然何禍福之相反也若謂一隂一陽而得中則</span><br/>
<span class='tline' id='l39' data-llen='866:887'>師䷆同人䷌亦然何尊卑之相逺也是知隂陽致</span><br/>
<span class='tline' id='l40' data-llen='887:910'>一未為貴致一而得中未為貴致一得中而又得位乃</span><br/>
<span class='tline' id='l41' data-llen='910:933'>足為貴則比大有是已繫辭曰聖人之大寳曰位五也</span><br/>
<span class='tline' id='l42' data-llen='933:956'>者聖人之大寳而不可有過不及者也以乾至剛不及</span><br/>
<span class='tline' id='l43' data-llen='956:982'><a onclick="displayPageImage('KR1a0026', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='982:1005'>則躍過則亢以坤至柔不及則括過則戰而比大有特</span><br/>
<span class='tline' id='l45' data-llen='1005:1028'>以一剛一柔得之而為剛健文明之主威德昭然暢于</span><br/>
<span class='tline' id='l46' data-llen='1028:1051'>中外上下承風吉无不利然則五之為功其可既乎其</span><br/>
<span class='tline' id='l47' data-llen='1051:1058'>可不念之乎</span><br/>
<span class='tline' id='l48' data-llen='1058:1068'>　　明君道篇第二</span><br/>
<span class='tline' id='l49' data-llen='1068:1091'>陽道為君隂道為民君以致一為尊民以致衆為親君</span><br/>
<span class='tline' id='l50' data-llen='1091:1114'>致一民致衆如是而不利焉者未之有也是故一陽為</span><br/>
<span class='tline' id='l51' data-llen='1114:1137'>君五隂為民者凡六卦而五吉唯過而在上則為羣隂</span><br/>
<span class='tline' id='l52' data-llen='1137:1163'><a onclick="displayPageImage('KR1a0026', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1163:1183'>所剥䷖自是而外在初為復䷗在二為師䷆在</span><br/>
<span class='tline' id='l54' data-llen='1183:1203'>三為謙䷎在四為豫䷏在五為比䷇无非吉也</span><br/>
<span class='tline' id='l55' data-llen='1203:1226'>復之卦曰復亨出入无疾朋來无咎師之卦曰剛中而</span><br/>
<span class='tline' id='l56' data-llen='1226:1249'>應行險而順以此毒天下而民從之吉謙之卦曰天道</span><br/>
<span class='tline' id='l57' data-llen='1249:1272'>虧盈而益謙人道惡盈而好謙豫之卦曰天地以順動</span><br/>
<span class='tline' id='l58' data-llen='1272:1295'>故日月不過而四時不忒聖人以順動則刑罰清而民</span><br/>
<span class='tline' id='l59' data-llen='1295:1318'>服比之卦曰原筮元永貞无咎以剛中也不寧方來上</span><br/>
<span class='tline' id='l60' data-llen='1318:1341'>下應也其辭如此可謂吉矣然比之九五居中得位由</span><br/>
<span class='tline' id='l61' data-llen='1341:1367'><a onclick="displayPageImage('KR1a0026', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1367:1390'>之獲吉固无可疑至於謙失其中師非其位復得其位</span><br/>
<span class='tline' id='l63' data-llen='1390:1413'>而失勢豫得其勢而失位宜若不可以吉者而聖人乃</span><br/>
<span class='tline' id='l64' data-llen='1413:1436'>略其勢位齊其得失自五而下一名之吉豈非隂致衆</span><br/>
<span class='tline' id='l65' data-llen='1436:1458'>而陽致一乎以至四陽在上而為遯䷠三陽在上而</span><br/>
<span class='tline' id='l66' data-llen='1458:1479'>為否䷋二陽在上乃為觀䷓一陽在五乃為比䷇</span><br/>
<span class='tline' id='l67' data-llen='1479:1502'>遯否不若觀之化民觀之化民不若比之建國則君道</span><br/>
<span class='tline' id='l68' data-llen='1502:1523'>可知矣一隂在外而為夬䷪二隂在外而為大壯</span><br/>
<span class='tline' id='l69' data-llen='1523:1544'>䷡三隂在外而為泰䷊四隂在外而為臨䷒夬壯</span><br/>
<span class='tline' id='l70' data-llen='1544:1570'><a onclick="displayPageImage('KR1a0026', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1570:1593'>不若泰之交通泰之交通又不若臨之无窮則民道可</span><br/>
<span class='tline' id='l72' data-llen='1593:1615'>知矣以姤之九二而不免擅九四之魚者䷫隂太少</span><br/>
<span class='tline' id='l73' data-llen='1615:1638'>也以同人之九三而不免據九五之應者䷌陽太多也</span><br/>
<span class='tline' id='l74' data-llen='1638:1660'>比之卦䷇信吉也自九五而下加一陽焉則謂之萃</span><br/>
<span class='tline' id='l75' data-llen='1660:1681'>䷬萃與比位相似而勢不同矣師之卦䷆信吉也</span><br/>
<span class='tline' id='l76' data-llen='1681:1703'>自九二而上加一陽焉則謂之升䷭師與升勢相近</span><br/>
<span class='tline' id='l77' data-llen='1703:1726'>而利不同矣是故除戎器戒不虞則不若建萬國親諸</span><br/>
<span class='tline' id='l78' data-llen='1726:1749'>侯之勢有餘也順德積小以髙大則不若容民畜衆之</span><br/>
<span class='tline' id='l79' data-llen='1749:1775'><a onclick="displayPageImage('KR1a0026', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1775:1798'>利有餘也非由它故萃有四以分其權而比九五得以</span><br/>
<span class='tline' id='l81' data-llen='1798:1821'>專也升有三以分其應而師九二得其全也至於小過</span><br/>
<span class='tline' id='l82' data-llen='1821:1843'>之卦䷽以二陽而陷於四隂則為臣強於君然去上</span><br/>
<span class='tline' id='l83' data-llen='1843:1864'>一陽則謂之謙䷎去下一陽則謂之豫䷏二陽俱</span><br/>
<span class='tline' id='l84' data-llen='1864:1887'>存則謂之小過審乎此則君民之機斷可識矣君道致</span><br/>
<span class='tline' id='l85' data-llen='1887:1910'>一无不宗民道致衆无不從故豫有五民則以由豫者</span><br/>
<span class='tline' id='l86' data-llen='1910:1933'>為得復有一君則以迷復者為凶謙之九三上承下施</span><br/>
<span class='tline' id='l87' data-llen='1933:1956'>雖曰甚勞而亦有君子之終謂由豫為得則九四之榮</span><br/>
<span class='tline' id='l88' data-llen='1956:1982'><a onclick="displayPageImage('KR1a0026', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1982:2005'>可知也謂迷復為凶則初九之明可知也謂勞謙君子</span><br/>
<span class='tline' id='l90' data-llen='2005:2028'>有終則九三之能可知也案六十四卦陽爻二三者大</span><br/>
<span class='tline' id='l91' data-llen='2028:2051'>抵吉凶相半未有若獨陽為主凡六卦而五吉如復師</span><br/>
<span class='tline' id='l92' data-llen='2051:2074'>謙豫比者然則聖人設卦觀象所以尊君上之意為如</span><br/>
<span class='tline' id='l93' data-llen='2074:2078'>何哉</span><br/>
<span class='tline' id='l94' data-llen='2078:2088'>　　明君子篇第三</span><br/>
<span class='tline' id='l95' data-llen='2088:2111'>隂主卑陽主貴隂主險陽主易隂象小人陽為君子君</span><br/>
<span class='tline' id='l96' data-llen='2111:2134'>子小人相為盛衰猶隂與陽相為消長而不能偏廢者</span><br/>
<span class='tline' id='l97' data-llen='2134:2160'><a onclick="displayPageImage('KR1a0026', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2160:2183'>也一晝一夜治亂之數也一寒一暑徃來之序也是故</span><br/>
<span class='tline' id='l99' data-llen='2183:2206'>木之發生常係於春而摇落常見於秋人之安樂常在</span><br/>
<span class='tline' id='l100' data-llen='2206:2229'>於晝而盗賊常起於夜明乎此則君子小人之情狀見</span><br/>
<span class='tline' id='l101' data-llen='2229:2252'>矣小人之心未嘗不忌君子君子之德未嘗不容小人</span><br/>
<span class='tline' id='l102' data-llen='2252:2275'>古之聖人知小人之不可去也故立為刑罰以防之每</span><br/>
<span class='tline' id='l103' data-llen='2275:2298'>黜其徒而殺其勢使不至害治而已亦不必求其快意</span><br/>
<span class='tline' id='l104' data-llen='2298:2321'>也君子道勝則小人從而化小人道勝則君子從而去</span><br/>
<span class='tline' id='l105' data-llen='2321:2344'>歷觀乾坤二卦自一陽二陽生而君子之道勝矣當是</span><br/>
<span class='tline' id='l106' data-llen='2344:2370'><a onclick="displayPageImage('KR1a0026', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2370:2392'>時小人之黨猶盛而命其卦曰臨䷒則從而化也可</span><br/>
<span class='tline' id='l108' data-llen='2392:2415'>知一隂二隂生而小人之道勝矣當是時君子之徒猶</span><br/>
<span class='tline' id='l109' data-llen='2415:2437'>衆而名其卦曰遯䷠則從而去也可知小人之化蓋</span><br/>
<span class='tline' id='l110' data-llen='2437:2460'>出於不得已貪利祿而懐覬覦不知退避必俟五君子</span><br/>
<span class='tline' id='l111' data-llen='2460:2482'>偕進揚于王庭夬而去之䷪以至无號之凶而後悔</span><br/>
<span class='tline' id='l112' data-llen='2482:2505'>則无及矣君子之去蓋權時之宜避其方興而制其將</span><br/>
<span class='tline' id='l113' data-llen='2505:2528'>衰待其四隂在内浸溺宴安其勢稍憊乃以二陽自上</span><br/>
<span class='tline' id='l114' data-llen='2528:2552'>而觀之䷓反使之下觀而化則雖欲害己其可得乎故君</span><br/>
<span class='tline' id='l115' data-llen='2552:2578'><a onclick="displayPageImage('KR1a0026', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2578:2601'>子有道小人有時君子有智小人有機一陽生而謂之</span><br/>
<span class='tline' id='l117' data-llen='2601:2624'>復者君子之道也一隂生而謂之姤者小人之時也君</span><br/>
<span class='tline' id='l118' data-llen='2624:2647'>子常容小人而小人終不可容者其機輕也小人常害</span><br/>
<span class='tline' id='l119' data-llen='2647:2670'>君子而君子終不可害者其智明也智足以避其機道</span><br/>
<span class='tline' id='l120' data-llen='2670:2693'>足以制其時此君子所以常安而小人之所以常危也</span><br/>
<span class='tline' id='l121' data-llen='2693:2716'>觀二隂方興而君子以遯則避其機者逺矣二陽猶在</span><br/>
<span class='tline' id='l122' data-llen='2716:2738'>而小人以觀則制其時也大矣然以天地不交之際</span><br/>
<span class='tline' id='l123' data-llen='2738:2761'>䷋三君子者舉皆在外而猶曰以儉德避難則小人之</span><br/>
<span class='tline' id='l124' data-llen='2761:2787'><a onclick="displayPageImage('KR1a0026', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2787:2809'>賊害豈有既乎地澤方臨之時䷒四小人者舉皆在</span><br/>
<span class='tline' id='l126' data-llen='2809:2832'>位而乃曰以教思无窮則君子之仁愛豈有既乎君子</span><br/>
<span class='tline' id='l127' data-llen='2832:2855'>於小人雖不求其快意然政自有分亦不可使之亂其</span><br/>
<span class='tline' id='l128' data-llen='2855:2878'>常也蓋君子陽也小人隂也陽為天為晝為春夏隂為</span><br/>
<span class='tline' id='l129' data-llen='2878:2901'>地為夜為秋冬使君子常居髙而明小人常處下而晦</span><br/>
<span class='tline' id='l130' data-llen='2901:2924'>慶賞常加於君子刑罰常施於小人如是則得其分矣</span><br/>
<span class='tline' id='l131' data-llen='2924:2947'>君子得其分則足以致天下之安小人得其分則足以</span><br/>
<span class='tline' id='l132' data-llen='2947:2971'>免一身之殘然則分也者乃君子小人之兩利而天下之</span><br/>
<span class='tline' id='l133' data-llen='2971:2997'><a onclick="displayPageImage('KR1a0026', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2997:3005'>所以常治也歟</span><br/>
<span class='tline' id='l135' data-llen='3005:3014'>　　論養篇第四</span><br/>
<span class='tline' id='l136' data-llen='3014:3036'>一陽為主二隂為資内以充實外以沾濡者坎也䷜</span><br/>
<span class='tline' id='l137' data-llen='3036:3059'>於象為水沛然有餘求其養物未有能如宜其聖人取</span><br/>
<span class='tline' id='l138' data-llen='3059:3082'>飲食之象而必以坎為之主也坎之用雖在於養而所</span><br/>
<span class='tline' id='l139' data-llen='3082:3105'>以致其養又在乎得所而已是故在上而養則足以及</span><br/>
<span class='tline' id='l140' data-llen='3105:3128'>人在下而養則僅足周身出重險之中而致養於君則</span><br/>
<span class='tline' id='l141' data-llen='3128:3151'>以合禮為宜居未定之時而受養於民則以不節為非</span><br/>
<span class='tline' id='l142' data-llen='3151:3177'><a onclick="displayPageImage('KR1a0026', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3177:3199'>如需之九五䷄需于酒食者足以及人故也困之九</span><br/>
<span class='tline' id='l144' data-llen='3199:3220'>二䷮困于酒食者僅足周身故也如坎之六四䷜</span><br/>
<span class='tline' id='l145' data-llen='3220:3243'>以樽酒簋貳納約自牖而獲无咎者以合禮為宜也如</span><br/>
<span class='tline' id='l146' data-llen='3243:3265'>未濟之上九䷿孚于酒食而有濡首之患者以不節</span><br/>
<span class='tline' id='l147' data-llen='3265:3287'>為非也以漸之六二䷴自下升髙以獲天禄仕進如</span><br/>
<span class='tline' id='l148' data-llen='3287:3309'>此其樂可知衎衎之和乃其所也井之九五䷯由險</span><br/>
<span class='tline' id='l149' data-llen='3309:3332'>出中井道已成利將及物寒泉之食亦其宜也唯是明</span><br/>
<span class='tline' id='l150' data-llen='3332:3354'>夷之卦䷣自初至四離坎互焉盡離三爻過三日矣</span><br/>
<span class='tline' id='l151' data-llen='3354:3380'><a onclick="displayPageImage('KR1a0026', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3380:3403'>及坎之中足以得食而曰君子于行三日不食者蓋日</span><br/>
<span class='tline' id='l153' data-llen='3403:3426'>在地中水居土下雖有可食之資而非致養之時是以</span><br/>
<span class='tline' id='l154' data-llen='3426:3449'>君子於此不暇食耳凡此七者或致其大或致其小或</span><br/>
<span class='tline' id='l155' data-llen='3449:3472'>得其宜或失其時雖所養各異其主於坎則一而已蓋</span><br/>
<span class='tline' id='l156' data-llen='3472:3495'>飲食之道大欲存焉蒙之後即繼以需者言萬物之生</span><br/>
<span class='tline' id='l157' data-llen='3495:3518'>必需有養也需之後乃繼以訟者言飲食之閒必有所</span><br/>
<span class='tline' id='l158' data-llen='3518:3541'>爭也是故大亨足以養賢而乾餱足以失德必欲忠臣</span><br/>
<span class='tline' id='l159' data-llen='3541:3564'>嘉賔各得盡心兄弟婚姻无致胥逺亦在充實沾濡而</span><br/>
<span class='tline' id='l160' data-llen='3564:3590'><a onclick="displayPageImage('KR1a0026', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3590:3613'>已然非内陽不足以充其虚非外隂不足以致其濡天</span><br/>
<span class='tline' id='l162' data-llen='3613:3636'>之純陽足以施矣而未之能生地之純隂足以生矣而</span><br/>
<span class='tline' id='l163' data-llen='3636:3659'>未之能成如風之凝火之熙足以成矣而未足以救焦</span><br/>
<span class='tline' id='l164' data-llen='3659:3682'>枯之患如麗澤之兊足以救焦枯之患而不可以為常</span><br/>
<span class='tline' id='l165' data-llen='3682:3705'>如兼山之艮可以為常而不足以養然則兼天之施相</span><br/>
<span class='tline' id='l166' data-llen='3705:3728'>地之生温涼潤澤物物資成四時涵養萬壑充盈孰有</span><br/>
<span class='tline' id='l167' data-llen='3728:3751'>善於水者乎為人君而欲致養天下之民如詩所謂澤</span><br/>
<span class='tline' id='l168' data-llen='3751:3764'>及四海則捨夫坎將焉取哉</span><br/>
<span class='tline' id='l169' data-llen='3764:3791'><a onclick="displayPageImage('KR1a0026', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3791:3800'>　　論刑篇第五</span><br/>
<span class='tline' id='l171' data-llen='3800:3822'>柔麗乎中以剛為體内弱外強明而有理者離也䷝</span><br/>
<span class='tline' id='l172' data-llen='3822:3845'>於象為火烈焉可畏用以刑人徃无不利宜其聖人取</span><br/>
<span class='tline' id='l173' data-llen='3845:3868'>刑獄之象而必以離為之主也離之所主雖在於明而</span><br/>
<span class='tline' id='l174' data-llen='3868:3891'>所以致其明又係乎所遇而已是故有明以動有動而</span><br/>
<span class='tline' id='l175' data-llen='3891:3914'>明有先明而後止有先止而後明明以動者勢必決動</span><br/>
<span class='tline' id='l176' data-llen='3914:3937'>而明者理必察先明而後止者於法无施先止而後明</span><br/>
<span class='tline' id='l177' data-llen='3937:3959'>者於刑无遺如雷火豐䷶而君子以折獄致刑者明</span><br/>
<span class='tline' id='l178' data-llen='3959:3986'><a onclick="displayPageImage('KR1a0026', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3986:4008'>以動也火雷噬嗑䷔而君子以明罰勑法者動而明</span><br/>
<span class='tline' id='l180' data-llen='4008:4030'>也山下有火賁䷕而以明庶政无敢折獄者先明而</span><br/>
<span class='tline' id='l181' data-llen='4030:4052'>後止也山上有火旅䷷而以明慎用刑而不留獄者</span><br/>
<span class='tline' id='l182' data-llen='4052:4075'>先止而後明也謂之折獄致刑則决可知矣謂之明罰</span><br/>
<span class='tline' id='l183' data-llen='4075:4098'>勑法則察可知矣謂无敢折獄則於法无施也謂審不</span><br/>
<span class='tline' id='l184' data-llen='4098:4120'>留獄則於刑无遺也以至睽之六三䷥言其人天且</span><br/>
<span class='tline' id='l185' data-llen='4120:4153'>劓者<span class='krp-note'>天當作而吉字也去/鬚曰而去鼻曰劓</span>居離體之上而用以刑人者</span><br/>
<span class='tline' id='l186' data-llen='4153:4176'>也此又見於互體者然也是五卦者雖正體互體得艮</span><br/>
<span class='tline' id='l187' data-llen='4176:4203'><a onclick="displayPageImage('KR1a0026', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4203:4226'>得震成象不同其所以象刑則主於離而已蓋刑獄之</span><br/>
<span class='tline' id='l189' data-llen='4226:4249'>道人命繫焉殺害非辜則有亢旱之災淹禁踰時則致</span><br/>
<span class='tline' id='l190' data-llen='4249:4272'>淫雨之變必欲上當天心下得民情有淑問之仁而不</span><br/>
<span class='tline' id='l191' data-llen='4272:4295'>失片言之智則在察與決而已然非内柔不足以有察</span><br/>
<span class='tline' id='l192' data-llen='4295:4318'>非外剛不足以有決乾之剛足以決矣而无柔以濟之</span><br/>
<span class='tline' id='l193' data-llen='4318:4341'>則失之猛而傷恩坤之柔足以察矣而无剛以輔之則</span><br/>
<span class='tline' id='l194' data-llen='4341:4364'>失之懦而无斷震失於起也艮失於止也坎太險而兊</span><br/>
<span class='tline' id='l195' data-llen='4364:4387'>太易也風之去來不可以為實體也施之於人皆不足</span><br/>
<span class='tline' id='l196' data-llen='4387:4414'><a onclick="displayPageImage('KR1a0026', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4414:4437'>以察其情而得其實歟求其非險非易能起能止寛猛</span><br/>
<span class='tline' id='l198' data-llen='4437:4460'>得中剛柔合體復有善於離者乎後人刑之必欲措天</span><br/>
<span class='tline' id='l199' data-llen='4460:4482'>下於无寃如書所謂乃大明服則捨夫離將焉取哉</span><br/>
<span class='tline' id='l200' data-llen='4482:4491'>　　論伐篇第六</span><br/>
<span class='tline' id='l201' data-llen='4491:4514'>立德以順立威以明非順不足以合衆非明不足以加</span><br/>
<span class='tline' id='l202' data-llen='4514:4537'>兵威德並滅而能用師行伐者未之有也是故易象之</span><br/>
<span class='tline' id='l203' data-llen='4537:4558'>中凡言師者必取諸坤䷁言伐者必取諸離䷝蓋</span><br/>
<span class='tline' id='l204' data-llen='4558:4581'>坤為衆於勢為順於象為地用得其道則有磐石之安</span><br/>
<span class='tline' id='l205' data-llen='4581:4608'><a onclick="displayPageImage('KR1a0026', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4608:4631'>用失其道則有土崩之危此言師所以必取諸坤也離</span><br/>
<span class='tline' id='l207' data-llen='4631:4654'>為干戈於色為明於象為火用得其道則人望而畏之</span><br/>
<span class='tline' id='l208' data-llen='4654:4677'>用失其道則有自焚之禍此言伐所以必取諸離也如</span><br/>
<span class='tline' id='l209' data-llen='4677:4698'>地水師䷆以容民畜衆雷地豫䷏以建侯行師地</span><br/>
<span class='tline' id='l210' data-llen='4698:4720'>中有山謙䷎而謙之上六曰利用行師此皆取諸坤</span><br/>
<span class='tline' id='l211' data-llen='4720:4742'>而言之者也如既濟之九三䷾言髙宗伐鬼方未濟</span><br/>
<span class='tline' id='l212' data-llen='4742:4763'>之九四䷿震用伐鬼方重明離䷝而離之上九曰</span><br/>
<span class='tline' id='l213' data-llen='4763:4786'>王用出征有嘉折首此皆取諸離而言之者也至於明</span><br/>
<span class='tline' id='l214' data-llen='4786:4813'><a onclick="displayPageImage('KR1a0026', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4813:4835'>夷之九三䷣以離體在下而曰明夷于南狩得其大</span><br/>
<span class='tline' id='l216' data-llen='4835:4857'>首則雖不言伐而伐在其中矣比之九五䷇以坤體</span><br/>
<span class='tline' id='l217' data-llen='4857:4880'>在下而曰王用三驅失前禽邑人不誡吉則雖不言師</span><br/>
<span class='tline' id='l218' data-llen='4880:4903'>而師在其中矣雖然坤信為師矣苟非得其時亦不可</span><br/>
<span class='tline' id='l219' data-llen='4903:4925'>用非得其道亦不可行如泰之上六䷊泰道已窮言</span><br/>
<span class='tline' id='l220' data-llen='4925:4947'>城復于隍勿用行師則非其時故也如復之上六䷗</span><br/>
<span class='tline' id='l221' data-llen='4947:4970'>復勢已凶而言用行師終有大敗則失其道故也離信</span><br/>
<span class='tline' id='l222' data-llen='4970:4993'>為伐矣然攻其勝已則有升陵之患加之同類則有伐</span><br/>
<span class='tline' id='l223' data-llen='4993:5020'><a onclick="displayPageImage('KR1a0026', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5020:5042'>邑之譏攻其勝已同人之九三䷌是也加之同類晉</span><br/>
<span class='tline' id='l225' data-llen='5042:5064'>之上九䷢是也此九三之戎所以不興而上九之道</span><br/>
<span class='tline' id='l226' data-llen='5064:5087'>所以未光也必欲攻非勝已伐非同類時可則行道違</span><br/>
<span class='tline' id='l227' data-llen='5087:5109'>則止莫如豫之順而謙之光乎此豫之卦䷏所以首</span><br/>
<span class='tline' id='l228' data-llen='5109:5131'>言利用行師而謙之五䷎所以獨言利用侵伐也案</span><br/>
<span class='tline' id='l229' data-llen='5131:5154'>謙之為象有坤而无離有德而无威適足以合衆未足</span><br/>
<span class='tline' id='l230' data-llen='5154:5177'>以加兵而乃驟以侵伐言之又不止言伐且以侵人則</span><br/>
<span class='tline' id='l231' data-llen='5177:5200'>知謙順之至无所施而不可也然謙以一陽承於上卦</span><br/>
<span class='tline' id='l232' data-llen='5200:5227'><a onclick="displayPageImage('KR1a0026', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5227:5250'>之下其勢未足故必得五然後利也豫以一陽為主而</span><br/>
<span class='tline' id='l234' data-llen='5250:5273'>據於下卦之上其勢有餘故不待五然後利也順以為</span><br/>
<span class='tline' id='l235' data-llen='5273:5296'>威則逆者可除謙以為德則暴者可誅聖人不得已而</span><br/>
<span class='tline' id='l236' data-llen='5296:5319'>用之者順之謂也不敢為主而為客者謙之謂也以謙</span><br/>
<span class='tline' id='l237' data-llen='5319:5342'>順行師則非佳兵之謂也為人君者將用師行伐而每</span><br/>
<span class='tline' id='l238' data-llen='5342:5356'>以謙順行之何所徃而不利哉</span><br/>
<span class='tline' id='l239' data-llen='5356:5365'>　　辨聖篇第七</span><br/>
<span class='tline' id='l240' data-llen='5365:5388'>象有淺深㫖有同異不大過人焉足為貴故六十四變</span><br/>
<span class='tline' id='l241' data-llen='5388:5415'><a onclick="displayPageImage('KR1a0026', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5415:5438'>成於自然者天也見其象而配之名使各當焉者聖人</span><br/>
<span class='tline' id='l243' data-llen='5438:5461'>也因其名之當而不復擬議焉者天下後世也然不擬</span><br/>
<span class='tline' id='l244' data-llen='5461:5484'>議則无以見聖人不見聖人則无以盡易蓋易之道无</span><br/>
<span class='tline' id='l245' data-llen='5484:5507'>窮一物之中或有數象則聖人舉其大而略其小一象</span><br/>
<span class='tline' id='l246' data-llen='5507:5530'>之中或兼數用則聖人捨其近而取其逺常人之情安</span><br/>
<span class='tline' id='l247' data-llen='5530:5553'>於近小驟而見易則不能无疑安於疑而不加之擬議</span><br/>
<span class='tline' id='l248' data-llen='5553:5576'>則不能見其逺者大者終於疑聖人而已是故曰乾而</span><br/>
<span class='tline' id='l249' data-llen='5576:5599'>乾曰坤而坤未可也必曰如之何而為乾如之何而為</span><br/>
<span class='tline' id='l250' data-llen='5599:5626'><a onclick="displayPageImage('KR1a0026', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5626:5649'>坤反覆思之乾不得不謂之乾坤不得不謂之坤然後</span><br/>
<span class='tline' id='l252' data-llen='5649:5672'>可又推而廣之水在天上何以為需在地何以為比曰</span><br/>
<span class='tline' id='l253' data-llen='5672:5695'>需如此曰訟如何曰比如此曰師如何在坎者如此在</span><br/>
<span class='tline' id='l254' data-llen='5695:5718'>離者如何反覆思之既无不宜然後知其以佃以漁取</span><br/>
<span class='tline' id='l255' data-llen='5718:5741'>諸離也而離之卦未嘗言此所象者繼明照四方而已</span><br/>
<span class='tline' id='l256' data-llen='5741:5764'>重門擊柝取諸豫也而豫之卦未嘗言此所象者作樂</span><br/>
<span class='tline' id='l257' data-llen='5764:5787'>崇德薦之上帝而已凡如此類豈非舉其大而略其小</span><br/>
<span class='tline' id='l258' data-llen='5787:5808'>乎長男長女交謂之益䷩不交謂之恒䷟少男少</span><br/>
<span class='tline' id='l259' data-llen='5808:5835'><a onclick="displayPageImage('KR1a0026', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5835:5856'>女交謂之咸䷞不交謂之損䷨聖人於咸恒則明</span><br/>
<span class='tline' id='l261' data-llen='5856:5879'>夫婦以順男女之情於損益則違男女之情以明天下</span><br/>
<span class='tline' id='l262' data-llen='5879:5902'>之理凡如此類豈非捨其近而取其逺乎如使離豫之</span><br/>
<span class='tline' id='l263' data-llen='5902:5925'>卦止取佃漁擊柝損益之卦併象男女情實聖人之意</span><br/>
<span class='tline' id='l264' data-llen='5925:5948'>何其近且小也故不推咸恒則不知損益之卦本於男</span><br/>
<span class='tline' id='l265' data-llen='5948:5971'>女之情也不觀繫辭則不知十有三卦之中别有所取</span><br/>
<span class='tline' id='l266' data-llen='5971:5993'>法也又不止此如地中之木䷭可謂卑矣乃不謂之</span><br/>
<span class='tline' id='l267' data-llen='5993:6015'>卑而謂之升則明其勢當升也澤上之水䷻可謂盈</span><br/>
<span class='tline' id='l268' data-llen='6015:6042'><a onclick="displayPageImage('KR1a0026', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6042:6065'>矣乃不謂之盈而謂之節則明其理當節也至於頤飬</span><br/>
<span class='tline' id='l270' data-llen='6065:6088'>之時可以飲食宴樂矣乃曰謹言語節飲食而於需言</span><br/>
<span class='tline' id='l271' data-llen='6088:6111'>飲食宴樂萃聚之時可以享帝立廟矣乃曰除戎器戒</span><br/>
<span class='tline' id='l272' data-llen='6111:6134'>不虞而於渙言享帝立廟如此豈不逺於常人之情乎</span><br/>
<span class='tline' id='l273' data-llen='6134:6157'>以至裒多益寡所以為益乃不施於益而施於謙思患</span><br/>
<span class='tline' id='l274' data-llen='6157:6180'>豫防所以為豫乃不言於豫而言於既濟厚下安宅非</span><br/>
<span class='tline' id='l275' data-llen='6180:6203'>取剥之義而以救剥之弊也非禮勿履非象壯之強而</span><br/>
<span class='tline' id='l276' data-llen='6203:6226'>以免壯之殃也自常人觀之則如彼自聖人觀之則如</span><br/>
<span class='tline' id='l277' data-llen='6226:6253'><a onclick="displayPageImage('KR1a0026', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6253:6276'>此宜其安於近小者以為非而逹於逺天者以為宜也</span><br/>
<span class='tline' id='l279' data-llen='6276:6299'>既推乎此又推乎彼以至无所不議无所不擬然後知</span><br/>
<span class='tline' id='l280' data-llen='6299:6317'>卦无妄設辭无妄飾既見聖人乃可盡易</span><br/>
<span class='tline' id='l281' data-llen='6317:6327'>　　辨内外篇第八</span><br/>
<span class='tline' id='l282' data-llen='6327:6350'>卦有内外位有上下上下内外正相反也以上為貴則</span><br/>
<span class='tline' id='l283' data-llen='6350:6373'>外可置以内為主則下可廢聖人於否泰則明内外於</span><br/>
<span class='tline' id='l284' data-llen='6373:6396'>損益則明上下蓋隨事制宜不可以為例也如執一而</span><br/>
<span class='tline' id='l285' data-llen='6396:6418'>已則損之為卦䷨乃損内而益外是損一家而益一</span><br/>
<span class='tline' id='l286' data-llen='6418:6445'><a onclick="displayPageImage('KR1a0026', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6445:6467'>國也可謂益矣而何以為損否之為卦䷋乃三陽在</span><br/>
<span class='tline' id='l288' data-llen='6467:6490'>上而三隂在下是君子舉進而小人舉退也可謂泰矣</span><br/>
<span class='tline' id='l289' data-llen='6490:6513'>而何以為否是故上下之理窮於否泰内外之義廢於</span><br/>
<span class='tline' id='l290' data-llen='6513:6535'>損益二陽在下而足以有臨者䷒得於内也四隂在</span><br/>
<span class='tline' id='l291' data-llen='6535:6557'>内而未免於觀者䷓失於下也陽在下則以内外為</span><br/>
<span class='tline' id='l292' data-llen='6557:6580'>言隂在内則以上下為證此則聖人之微㫖貴陽而賤</span><br/>
<span class='tline' id='l293' data-llen='6580:6603'>隂進君子而抑小人不可以常理論也然而内卦卑而</span><br/>
<span class='tline' id='l294' data-llen='6603:6626'>親家之道也外卦踈而尊國之道也如女正位乎内男</span><br/>
<span class='tline' id='l295' data-llen='6626:6653'><a onclick="displayPageImage('KR1a0026', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6653:6676'>正位乎外豈非以家故乎大觀在上下觀而化豈非以</span><br/>
<span class='tline' id='l297' data-llen='6676:6699'>國故乎近於家者以内為主近於國者以上為貴如顯</span><br/>
<span class='tline' id='l298' data-llen='6699:6719'>比䷇王用三驅如知臨䷒大君之宜渙䷺汗其</span><br/>
<span class='tline' id='l299' data-llen='6719:6742'>大號之辭皆見於五是近於國而以上為貴也如包䝉</span><br/>
<span class='tline' id='l300' data-llen='6742:6762'>䷃吉納婦吉幹母之蠱䷑同人䷌于宗之辭皆</span><br/>
<span class='tline' id='l301' data-llen='6762:6785'>見於二是近於家而以内為主也夫内外信主於家矣</span><br/>
<span class='tline' id='l302' data-llen='6785:6808'>而家人之九五曰王假有家則是家中之國也上下信</span><br/>
<span class='tline' id='l303' data-llen='6808:6831'>主於國矣而觀之六二曰闚觀利女貞則是國中之家</span><br/>
<span class='tline' id='l304' data-llen='6831:6858'><a onclick="displayPageImage('KR1a0026', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6858:6881'>也此又内外不言之辨可以意解而不可以例求者也</span><br/>
<span class='tline' id='l306' data-llen='6881:6891'>　　辨吉凶篇第九</span><br/>
<span class='tline' id='l307' data-llen='6891:6914'>位无常吉爻无常凶吉凶禍福唯人之從是故風折勁</span><br/>
<span class='tline' id='l308' data-llen='6914:6937'>而朽者飄火焚堅而薄者銷均冒冰霜而獨无凛容者</span><br/>
<span class='tline' id='l309' data-llen='6937:6960'>氣偏勝也同震雷霆而獨无懼色者志偏定也魚樂餌</span><br/>
<span class='tline' id='l310' data-llen='6960:6983'>以出重泉鳯覽輝而翔九天狐狸之可畏則以猛虎之</span><br/>
<span class='tline' id='l311' data-llen='6983:7006'>假威黄口之不得則以大雀之相隨由是觀之吉凶禍</span><br/>
<span class='tline' id='l312' data-llen='7006:7028'>福豈有常哉且遯䷠之九四為遯一也而君子則吉</span><br/>
<span class='tline' id='l313' data-llen='7028:7055'><a onclick="displayPageImage('KR1a0026', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7055:7077'>小人則凶剥䷖之上九為剥一也而君子則得輿小</span><br/>
<span class='tline' id='l315' data-llen='7077:7098'>人則剥廬以至壯䷡之三革䷰之上一以用壯一</span><br/>
<span class='tline' id='l316' data-llen='7098:7121'>以用罔一則豹變一則革面是君子小人於禍福之際</span><br/>
<span class='tline' id='l317' data-llen='7121:7144'>未嘗不分也夫利莫大於遯而小人居之輒牽於所愛</span><br/>
<span class='tline' id='l318' data-llen='7144:7167'>而不能逺去是遯有不足以全身也害莫大於剥而君</span><br/>
<span class='tline' id='l319' data-llen='7167:7190'>子居之雖過中失位猶能雍容在上是剥亦可以芘民</span><br/>
<span class='tline' id='l320' data-llen='7190:7213'>也利害之分莫大於遯剥而君子小人所處之異乃至</span><br/>
<span class='tline' id='l321' data-llen='7213:7236'>於此況其小者哉且三陽方長而用以為罔亦足以知</span><br/>
<span class='tline' id='l322' data-llen='7236:7263'><a onclick="displayPageImage('KR1a0026', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7263:7286'>其善見幾也變道已成而乃始革面亦足以知其无能</span><br/>
<span class='tline' id='l324' data-llen='7286:7309'>為也以至小人包承而為言有解而後退滅趾而後誡</span><br/>
<span class='tline' id='l325' data-llen='7309:7332'>雖欲无凶其可得乎君子勞謙而有終困而不失其所</span><br/>
<span class='tline' id='l326' data-llen='7332:7355'>大過獨立而不懼雖欲无吉其可得乎是故君子所嚮</span><br/>
<span class='tline' id='l327' data-llen='7355:7378'>小人所違君子所成小人所虧君子之所畏小人之所</span><br/>
<span class='tline' id='l328' data-llen='7378:7392'>欺君子之所樂小人之所悲也</span><br/>
<span class='tline' id='l329' data-llen='7392:7395'>　</span><br/>
<span class='tline' id='l330' data-llen='7395:7403'>　易璇璣卷中</span><br/>
</p>
<p><br/>
</p>
  </div>
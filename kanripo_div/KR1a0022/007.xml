<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0022', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:209'>　讀易詳説卷七　　　　　宋　李光　撰</span><br/>
<span class='tline' id='l10' data-llen='209:219'>下經<span class='krp-note'>解至姤/</span></span><br/>
<span class='tline' id='l11' data-llen='219:229'>䷧<span class='krp-note'>坎下/震上</span></span><br/>
<span class='tline' id='l12' data-llen='229:247'>解利西南无所往其來復吉有攸往夙吉</span><br/>
<span class='tline' id='l13' data-llen='247:270'>　解者散也散險阻而為平易而卦體不離乎險阻但</span><br/>
<span class='tline' id='l14' data-llen='270:293'>　解散之耳蓋東北為險阻而解坎下而震上在蹇為</span><br/>
<span class='tline' id='l15' data-llen='293:316'>　水解則散而為雨在蹇為艮解則變而為震故解體</span><br/>
<span class='tline' id='l16' data-llen='316:342'><a onclick="displayPageImage('KR1a0022', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='342:365'>　為東北其用則利于西南聖人當蹇解之世非能出</span><br/>
<span class='tline' id='l18' data-llen='365:388'>　乎險難以求解散也故坎不能䧟而艮不能止如冰</span><br/>
<span class='tline' id='l19' data-llen='388:411'>　解凍釋龍蛇之奮迅也西南為坤廣大平易之象也</span><br/>
<span class='tline' id='l20' data-llen='411:434'>　當解之時險阻既除憂虞既散則以平易治之秦不</span><br/>
<span class='tline' id='l21' data-llen='434:457'>　能然既平六國之後首用商君刑法苛急其亡也忽</span><br/>
<span class='tline' id='l22' data-llen='457:480'>　焉漢祖入闗但約法三章耳其興也勃焉故解之時</span><br/>
<span class='tline' id='l23' data-llen='480:503'>　利西南也外難既除故无所往但退而修其政刑耳</span><br/>
<span class='tline' id='l24' data-llen='503:526'>　宣王中興復文武之境土故天下喜于王化復行吉</span><br/>
<span class='tline' id='l25' data-llen='526:552'><a onclick="displayPageImage('KR1a0022', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='552:575'>　孰如之故曰无所往其来復吉也禍患雖已散解其</span><br/>
<span class='tline' id='l27' data-llen='575:598'>　間亦有負固不服者不亟除之則滋蔓而難圗故有</span><br/>
<span class='tline' id='l28' data-llen='598:620'>　攸往夙吉也解有解緩之義故戒以當夙則吉也</span><br/>
<span class='tline' id='l29' data-llen='620:643'>彖曰解險以動動而免乎險解解利西南往得衆也其</span><br/>
<span class='tline' id='l30' data-llen='643:666'>来復吉乃得中也有攸往夙吉往有功也天地解而雷</span><br/>
<span class='tline' id='l31' data-llen='666:687'>雨作雷雨作而百果草木皆甲坼解之時大矣哉</span><br/>
<span class='tline' id='l32' data-llen='687:710'>　蹇之時險難在外故見險而能止解之時險難在内</span><br/>
<span class='tline' id='l33' data-llen='710:733'>　故乘險而動則出乎險中此聖人觀時而動静者也</span><br/>
<span class='tline' id='l34' data-llen='733:759'><a onclick="displayPageImage('KR1a0022', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='759:783'>　西南坤位卦言坤厚載物徳合无疆含𢎞光大品物</span><br/>
<span class='tline' id='l36' data-llen='783:806'>　咸亨解之利西南西南得朋故彖言往得衆也方險</span><br/>
<span class='tline' id='l37' data-llen='806:830'>　難解散之時如雷雨之作物无不被其膏潤者豈獨一</span><br/>
<span class='tline' id='l38' data-llen='830:853'>　身能脱乎險難哉險難解散外无憂虞故无所往其</span><br/>
<span class='tline' id='l39' data-llen='853:876'>　来復吉解雖赦過宥罪其間亦有怙惡不悛者如蔓</span><br/>
<span class='tline' id='l40' data-llen='876:899'>　草然勿使滋蔓難圗也故有攸往則不可緩也若出</span><br/>
<span class='tline' id='l41' data-llen='899:922'>　其不意掩其不偹則无能為矣非若蹇難之世往則</span><br/>
<span class='tline' id='l42' data-llen='922:945'>　愈蹇也故曰徃有功當解之時復與往皆吉蓋時適</span><br/>
<span class='tline' id='l43' data-llen='945:971'><a onclick="displayPageImage('KR1a0022', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='971:994'>　然耳方天地否閉而成冬則雷在地中于卦為復天</span><br/>
<span class='tline' id='l45' data-llen='994:1017'>　地解而雷雨作雷雨作而百果草木皆甲坼則于時</span><br/>
<span class='tline' id='l46' data-llen='1017:1041'>　為春于卦為解聖人賛天地之化育故𤼵政施仁刑</span><br/>
<span class='tline' id='l47' data-llen='1041:1064'>　威慶賞未有不因乎天者然則解之時豈不大矣哉</span><br/>
<span class='tline' id='l48' data-llen='1064:1079'>象曰雷雨作解君子以赦過宥罪</span><br/>
<span class='tline' id='l49' data-llen='1079:1103'>　當春之時蟄蟲始振雷乃𤼵聲天地之難解矣聖人</span><br/>
<span class='tline' id='l50' data-llen='1103:1127'>　體解之時順其𤼵生之徳過則赦之罪則宥之過者</span><br/>
<span class='tline' id='l51' data-llen='1127:1150'>　未罹于法容其自新故赦之罪者已入于刑量其罪</span><br/>
<span class='tline' id='l52' data-llen='1150:1176'><a onclick="displayPageImage('KR1a0022', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1176:1193'>　之大小有所䧏殺非直縱而釋之也</span><br/>
<span class='tline' id='l54' data-llen='1193:1199'>初六无咎</span><br/>
<span class='tline' id='l55' data-llen='1199:1211'>象曰剛柔之際義无咎也</span><br/>
<span class='tline' id='l56' data-llen='1211:1234'>　六以隂柔憂慮居解散之始宜未能免咎然上承九</span><br/>
<span class='tline' id='l57' data-llen='1234:1257'>　二之剛陽正應在四以柔承剛以隂應陽剛柔之際</span><br/>
<span class='tline' id='l58' data-llen='1257:1280'>　于理為順故得无咎也難既解散尊卑各正其位上</span><br/>
<span class='tline' id='l59' data-llen='1280:1299'>　下各安其分不相凌犯尚何悔咎之有哉</span><br/>
<span class='tline' id='l60' data-llen='1299:1312'>九二田獲三狐得黄矢貞吉</span><br/>
<span class='tline' id='l61' data-llen='1312:1338'><a onclick="displayPageImage('KR1a0022', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1338:1350'>象曰九二貞吉得中道也</span><br/>
<span class='tline' id='l63' data-llen='1350:1373'>　狐隠伏多疑如小人之邪佞狙詐以害正道獲三狐</span><br/>
<span class='tline' id='l64' data-llen='1373:1396'>　則小人之情得正直之道伸矣故吉九二正應在五</span><br/>
<span class='tline' id='l65' data-llen='1396:1419'>　以剛應柔為五所任雖處乎險中而得中直之道故</span><br/>
<span class='tline' id='l66' data-llen='1419:1442'>　能解散險難而獲衆邪可謂能勝其任矣九二體坎</span><br/>
<span class='tline' id='l67' data-llen='1442:1466'>　本䧟于險中非能解散險難者也然六五之君為之正</span><br/>
<span class='tline' id='l68' data-llen='1466:1489'>　應因險用中以濟危難故邪佞狙詐者不能逃也故</span><br/>
<span class='tline' id='l69' data-llen='1489:1512'>　象言九二貞吉得中道也二雖性險用以解難適時</span><br/>
<span class='tline' id='l70' data-llen='1512:1538'><a onclick="displayPageImage('KR1a0022', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1538:1547'>　得正吉其宜矣</span><br/>
<span class='tline' id='l72' data-llen='1547:1559'>六三負且乗致冦至貞吝</span><br/>
<span class='tline' id='l73' data-llen='1559:1578'>象曰負且乗亦可醜也自我致戎又誰咎也</span><br/>
<span class='tline' id='l74' data-llen='1578:1601'>　六三以隂柔而居二剛之間負上而乗下負者小人</span><br/>
<span class='tline' id='l75' data-llen='1601:1624'>　之事也乗者君子之器也小人而乗君子之器盜斯</span><br/>
<span class='tline' id='l76' data-llen='1624:1647'>　奪之矣孔子于此一爻著之繫辭特加詳焉言作易</span><br/>
<span class='tline' id='l77' data-llen='1647:1670'>　者其知盜乎蓋盜亦有道若无隙之可乗无間之可</span><br/>
<span class='tline' id='l78' data-llen='1670:1693'>　入雖善盜者莫能犯也上慢下暴所以致冦而招盜</span><br/>
<span class='tline' id='l79' data-llen='1693:1719'><a onclick="displayPageImage('KR1a0022', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1719:1742'>　也如此者雖貞猶吝况以不正處之乎象言負且乗</span><br/>
<span class='tline' id='l81' data-llen='1742:1765'>　亦可醜也自我致戎又誰咎也言負擔之小人而乗</span><br/>
<span class='tline' id='l82' data-llen='1765:1788'>　軒車人固不以為榮故可醜也小人之盜猶女子之</span><br/>
<span class='tline' id='l83' data-llen='1788:1811'>　滛滛盜一也自我致㓂慢蔵誨盜猶冶容之誨滛皆</span><br/>
<span class='tline' id='l84' data-llen='1811:1829'>　自已取之何所歸咎乎故曰又誰咎也</span><br/>
<span class='tline' id='l85' data-llen='1829:1840'>九四解而拇朋至斯孚</span><br/>
<span class='tline' id='l86' data-llen='1840:1851'>象曰解而孚未當位也</span><br/>
<span class='tline' id='l87' data-llen='1851:1874'>　拇足大指也在一身之中最為微賤解之時赦過宥</span><br/>
<span class='tline' id='l88' data-llen='1874:1900'><a onclick="displayPageImage('KR1a0022', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1900:1923'>　罪恩施所及雖㣲賤者皆獲解散則其黨類无不信</span><br/>
<span class='tline' id='l90' data-llen='1923:1946'>　服矣九四正應在初初為解始聖人施徳恵于天下</span><br/>
<span class='tline' id='l91' data-llen='1946:1969'>　當一視而同仁今所解者特其所應而已蓋四之隂</span><br/>
<span class='tline' id='l92' data-llen='1969:1992'>　柔非陽剛之所當寓也故象言解而拇未當位者當</span><br/>
<span class='tline' id='l93' data-llen='1992:2015'>　位謂三五也使九而寓三則車服必稱而无負乗之</span><br/>
<span class='tline' id='l94' data-llen='2015:2037'>　累矣使九而寓五則履尊居正而所及者必廣矣</span><br/>
<span class='tline' id='l95' data-llen='2037:2052'>六五君子維有解吉有孚于小人</span><br/>
<span class='tline' id='l96' data-llen='2052:2064'>象曰君子有解小人退也</span><br/>
<span class='tline' id='l97' data-llen='2064:2090'><a onclick="displayPageImage('KR1a0022', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2090:2113'>　六五柔弱之君非能威制海内所以服强梗亂治之</span><br/>
<span class='tline' id='l99' data-llen='2113:2136'>　小人以解散禍亂者惟有解而已解非聖人之得已</span><br/>
<span class='tline' id='l100' data-llen='2136:2159'>　也蓋力不足以制小人行姑息之政以解一時之禍</span><br/>
<span class='tline' id='l101' data-llen='2159:2182'>　患可也故解然後獲吉而小人知其必貸咸有自親</span><br/>
<span class='tline' id='l102' data-llen='2182:2205'>　之志如雷雨之作而草木枯悴者无不甲坼矣龍蛇</span><br/>
<span class='tline' id='l103' data-llen='2205:2228'>　之閉蟄者无不奮迅矣聖人與天下更始赦宥之行</span><br/>
<span class='tline' id='l104' data-llen='2228:2251'>　有不得已者象曰君子有解小人退者小人一旦蕩</span><br/>
<span class='tline' id='l105' data-llen='2251:2274'>　滌瑕垢齒于平民孰有不退聴者乎古人以赦令為</span><br/>
<span class='tline' id='l106' data-llen='2274:2300'><a onclick="displayPageImage('KR1a0022', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2300:2312'>　小人之幸者豈不然哉</span><br/>
<span class='tline' id='l108' data-llen='2312:2330'>上六公用射隼于髙墉之上獲之无不利</span><br/>
<span class='tline' id='l109' data-llen='2330:2342'>象曰公用射隼以解悖也</span><br/>
<span class='tline' id='l110' data-llen='2342:2365'>　鷙鳥之摶也必匿其影然後能獲物今在髙墉之上</span><br/>
<span class='tline' id='l111' data-llen='2365:2388'>　宜乎為人所獲也以象小人在當位而善害物者上</span><br/>
<span class='tline' id='l112' data-llen='2388:2411'>　六是已方解之時不能逺迹退聼猶竊據寵榮而在</span><br/>
<span class='tline' id='l113' data-llen='2411:2434'>　髙位聖人之所必不赦也獲者得之難如獲其大首</span><br/>
<span class='tline' id='l114' data-llen='2434:2457'>　也蓋赦宥蕩滌之後猶負固不服此小人之桀黠者</span><br/>
<span class='tline' id='l115' data-llen='2457:2483'><a onclick="displayPageImage('KR1a0022', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2483:2506'>　故射之射者用干戈以取之也上六當解難之極而</span><br/>
<span class='tline' id='l117' data-llen='2506:2529'>　小人終不知變將復害君子于此能獲之則天下之</span><br/>
<span class='tline' id='l118' data-llen='2529:2552'>　難解矣故曰獲之无不利也象言公用射隼以解悖</span><br/>
<span class='tline' id='l119' data-llen='2552:2575'>　者夫為治而不能終去悖亂之小人天下何時而定</span><br/>
<span class='tline' id='l120' data-llen='2575:2598'>　乎公者人臣之極位也悖亂之人非假威望之大臣</span><br/>
<span class='tline' id='l121' data-llen='2598:2621'>　孰能制之成王之時三監及淮夷叛周公東征則罪</span><br/>
<span class='tline' id='l122' data-llen='2621:2644'>　人斯得矣孔子于繫辭復詳言之曰弓矢者器也射</span><br/>
<span class='tline' id='l123' data-llen='2644:2667'>　之者人也君子藏器于身待時而動何不利之有動</span><br/>
<span class='tline' id='l124' data-llen='2667:2693'><a onclick="displayPageImage('KR1a0022', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2693:2716'>　而不括是以出而有獲語成器而動者也以見取之</span><br/>
<span class='tline' id='l126' data-llen='2716:2727'>　難而動之不可妄也</span><br/>
<span class='tline' id='l127' data-llen='2727:2737'>䷨<span class='krp-note'>兑下/艮上</span></span><br/>
<span class='tline' id='l128' data-llen='2737:2760'>損有孚元吉无咎可貞利有攸往曷之用二簋可用享</span><br/>
<span class='tline' id='l129' data-llen='2760:2783'>　損之道莫大乎有孚蓋損已以益物損上以益下損</span><br/>
<span class='tline' id='l130' data-llen='2783:2806'>　剛以益柔人之所甚難也世之人固有矯激而為之</span><br/>
<span class='tline' id='l131' data-llen='2806:2829'>　者其損也志在乎求益而已惟君子能以至誠格物</span><br/>
<span class='tline' id='l132' data-llen='2829:2852'>　勝其私心以就理義之正富貴者人之所欲也不以</span><br/>
<span class='tline' id='l133' data-llen='2852:2878'><a onclick="displayPageImage('KR1a0022', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2878:2901'>　其道得之不處也貧賤者人之所惡也不以其道得</span><br/>
<span class='tline' id='l135' data-llen='2901:2924'>　之不去也患難不茍避也勞苦之事必爭先也以誠</span><br/>
<span class='tline' id='l136' data-llen='2924:2947'>　意行之故獲元吉然後乃无咎既獲元吉内外交孚</span><br/>
<span class='tline' id='l137' data-llen='2947:2970'>　固无咎之者故退而窮處則其道可貞逹而有為則</span><br/>
<span class='tline' id='l138' data-llen='2970:2993'>　所往皆利曷之用二簋可用享者損之益上豈貴乎</span><br/>
<span class='tline' id='l139' data-llen='2993:3016'>　備物哉澗溪沼沚之毛潢汙行潦之水可薦於神明</span><br/>
<span class='tline' id='l140' data-llen='3016:3039'>　者亦以誠為主耳曷之用者聖人欲盡損之理則曰</span><br/>
<span class='tline' id='l141' data-llen='3039:3062'>　何所用之乎二簋可用享言菲薄之物可交神明格</span><br/>
<span class='tline' id='l142' data-llen='3062:3088'><a onclick="displayPageImage('KR1a0022', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3088:3111'>　天地也以上下二卦言之兊下艮上為損陽能益物</span><br/>
<span class='tline' id='l144' data-llen='3111:3134'>　者也兊本乾剛也坤以隂柔損之而成兌所謂損下</span><br/>
<span class='tline' id='l145' data-llen='3134:3157'>　也隂受益者也艮本坤柔也乾以陽剛益之而成艮</span><br/>
<span class='tline' id='l146' data-llen='3157:3180'>　所謂益上也世之人皆知損之為損而不知損之為</span><br/>
<span class='tline' id='l147' data-llen='3180:3203'>　益故損下益上則謂之損而損上益下則謂之益向</span><br/>
<span class='tline' id='l148' data-llen='3203:3226'>　子平讀損益二卦然後知貴之不如賤富之不如貧</span><br/>
<span class='tline' id='l149' data-llen='3226:3249'>　但未知死何如生耳然則損益盈虚之理非聖人孰</span><br/>
<span class='tline' id='l150' data-llen='3249:3272'>　能逹其精微哉堯之土階茅茨漢文之弋綈革舄人</span><br/>
<span class='tline' id='l151' data-llen='3272:3298'><a onclick="displayPageImage('KR1a0022', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3298:3321'>　主之尊能深自貶損若武王克商之後散鹿臺之財</span><br/>
<span class='tline' id='l153' data-llen='3321:3345'>　𤼵鉅橋之粟大賚四海而萬姓悦服此當損之時益</span><br/>
<span class='tline' id='l154' data-llen='3345:3368'>　莫大焉唐明皇用宇文融韋堅之流行聚斂刻剥之</span><br/>
<span class='tline' id='l155' data-llen='3368:3391'>　政嵗進羡餘為天子私蔵百姓流亡海内耗竭致禄</span><br/>
<span class='tline' id='l156' data-llen='3391:3401'>　山之禍損莫大焉</span><br/>
<span class='tline' id='l157' data-llen='3401:3424'>彖曰損損下益上其道上行損而有孚元吉无咎可貞</span><br/>
<span class='tline' id='l158' data-llen='3424:3447'>利有攸往曷之用二簋可用享二簋應有時損剛益柔</span><br/>
<span class='tline' id='l159' data-llen='3447:3459'>有時損益盈虚與時偕行</span><br/>
<span class='tline' id='l160' data-llen='3459:3485'><a onclick="displayPageImage('KR1a0022', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3485:3508'>　損下益上其道上行以卦體言之也兊處艮下艮者</span><br/>
<span class='tline' id='l162' data-llen='3508:3531'>　坤之變也乾剛也損其三以益上而成艮故曰其道</span><br/>
<span class='tline' id='l163' data-llen='3531:3554'>　上行上行者上通乎君也曷之用二簋可用享者籩</span><br/>
<span class='tline' id='l164' data-llen='3554:3577'>　豆簠簋皆祭祀之器特言簋者物不必備也享祀之</span><br/>
<span class='tline' id='l165' data-llen='3577:3600'>　禮以誠敬為主當損之時非豐大之世特禮有不可</span><br/>
<span class='tline' id='l166' data-llen='3600:3623'>　闕者掃地而祭可也象車玉輅用于太平之世猶以</span><br/>
<span class='tline' id='l167' data-llen='3623:3646'>　為非若徒為觀美以誇耀閭閻之耳目非獨欺其君</span><br/>
<span class='tline' id='l168' data-llen='3646:3669'>　上則欺天下則欺民内必欺心神其吐之矣聖人觀</span><br/>
<span class='tline' id='l169' data-llen='3669:3696'><a onclick="displayPageImage('KR1a0022', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3696:3719'>　㑹通以行典禮二簋之祭適時而已損剛益柔損下</span><br/>
<span class='tline' id='l171' data-llen='3719:3742'>　益上亦豈可常哉聖人亦有不得已而行之者損益</span><br/>
<span class='tline' id='l172' data-llen='3742:3765'>　盈虚與時偕行則民且信之損之貴乎有孚者如此</span><br/>
<span class='tline' id='l173' data-llen='3765:3788'>　若時有可為而不為或未可為而强為逆天違民叛</span><br/>
<span class='tline' id='l174' data-llen='3788:3811'>　道而悖理謂之矯誣可也欲以求福而禍必隨之三</span><br/>
<span class='tline' id='l175' data-llen='3811:3822'>　代損益皆因時而已</span><br/>
<span class='tline' id='l176' data-llen='3822:3838'>象曰山下有澤損君子以懲忿窒欲</span><br/>
<span class='tline' id='l177' data-llen='3838:3861'>　孔子曰山澤通氣山之峻極必假澤之滋潤然後能</span><br/>
<span class='tline' id='l178' data-llen='3861:3888'><a onclick="displayPageImage('KR1a0022', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3888:3911'>　生長萬物使之條逹而茂遂山下有澤所以為損者</span><br/>
<span class='tline' id='l180' data-llen='3911:3934'>　損下以益上也君子體此象以修徳則在我者必有</span><br/>
<span class='tline' id='l181' data-llen='3934:3957'>　所損乃能有益忿欲害徳之大者也人生不能无忿</span><br/>
<span class='tline' id='l182' data-llen='3957:3980'>　懲之則忿氣不作人生不能无慾窒之則慾心不萌</span><br/>
<span class='tline' id='l183' data-llen='3980:4003'>　顔子不遷怒不貳過皆損已之道也一日克已復禮</span><br/>
<span class='tline' id='l184' data-llen='4003:4026'>　而天下歸仁則損已者乃益已之大者也澤之潤雖</span><br/>
<span class='tline' id='l185' data-llen='4026:4049'>　上泝于山而山之氣亦下通于澤故嘘而為雲者必</span><br/>
<span class='tline' id='l186' data-llen='4049:4072'>　降而為雨也茍逹乎此則知一人之瘠而天下肥矣</span><br/>
<span class='tline' id='l187' data-llen='4072:4099'><a onclick="displayPageImage('KR1a0022', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4099:4123'>　府庫充實者海内必減耗矣君子修身治國之道如損</span><br/>
<span class='tline' id='l189' data-llen='4123:4139'>　之為益庻乎其不厲民以自養也</span><br/>
<span class='tline' id='l190' data-llen='4139:4152'>初九已事遄往无咎酌損之</span><br/>
<span class='tline' id='l191' data-llen='4152:4164'>象曰已事遄往尚合志也</span><br/>
<span class='tline' id='l192' data-llen='4164:4187'>　初九正應在六四以下而應上以剛而應柔上所頼</span><br/>
<span class='tline' id='l193' data-llen='4187:4210'>　以益已者也人臣之道无成而代有終若已事而顧</span><br/>
<span class='tline' id='l194' data-llen='4210:4233'>　戀寵榮遲回不去未有能善終者故已事而速往則</span><br/>
<span class='tline' id='l195' data-llen='4233:4256'>　可免咎酌損之者量其時之所宜斟酌而貶損者也</span><br/>
<span class='tline' id='l196' data-llen='4256:4283'><a onclick="displayPageImage('KR1a0022', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4283:4306'>　人臣竭智力謀猷以益上功名遂而身退天之道也</span><br/>
<span class='tline' id='l198' data-llen='4306:4329'>　象言已事遄往上合志者功成不居而知退避庶乎</span><br/>
<span class='tline' id='l199' data-llen='4329:4352'>　合上之心志也人主所願乎臣下者如此漢惟張子</span><br/>
<span class='tline' id='l200' data-llen='4352:4375'>　房一人既佐沛公以有天下則願與赤松子遊封留</span><br/>
<span class='tline' id='l201' data-llen='4375:4398'>　足矣是能亟退而酌損之也後世貪沓之士欲以諛</span><br/>
<span class='tline' id='l202' data-llen='4398:4421'>　説人主至竭百姓膏血為淫荒之用自謂益上而竊</span><br/>
<span class='tline' id='l203' data-llen='4421:4440'>　位冐寵不知紀極豈有不喪身覆族者哉</span><br/>
<span class='tline' id='l204' data-llen='4440:4452'>九二利貞征凶弗損益之</span><br/>
<span class='tline' id='l205' data-llen='4452:4479'><a onclick="displayPageImage('KR1a0022', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4479:4492'>象曰九二利貞中以為志也</span><br/>
<span class='tline' id='l207' data-llen='4492:4515'>　人臣事主无非損已以益上者二五又君臣之位九</span><br/>
<span class='tline' id='l208' data-llen='4515:4538'>　雖陽剛而二位逺君无凌犯之嫌所患者不能静止</span><br/>
<span class='tline' id='l209' data-llen='4538:4561'>　而㦯枉道媚悦其上以干進耳故所利在貞貞者守</span><br/>
<span class='tline' id='l210' data-llen='4561:4584'>　道堅正之謂正不足以盡之不能守正必枉道干進</span><br/>
<span class='tline' id='l211' data-llen='4584:4607'>　故有攸往則凶也弗損益之者事固有益之而損損</span><br/>
<span class='tline' id='l212' data-llen='4607:4630'>　之而益者以六五隂柔之主二以剛中應之故在下</span><br/>
<span class='tline' id='l213' data-llen='4630:4653'>　者得以行其志固有弗損而益之者逆其所順强其</span><br/>
<span class='tline' id='l214' data-llen='4653:4680'><a onclick="displayPageImage('KR1a0022', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4680:4703'>　所劣彌縫輔賛在我實无所損其増益人主之智慮</span><br/>
<span class='tline' id='l216' data-llen='4703:4726'>　多矣象言九二利貞中以為志者九二處人臣之中</span><br/>
<span class='tline' id='l217' data-llen='4726:4749'>　位其事上也曷可不由乎中道哉志者心之所之中</span><br/>
<span class='tline' id='l218' data-llen='4749:4770'>　以為志者志常存乎中道而无過不及之患也</span><br/>
<span class='tline' id='l219' data-llen='4770:4788'>六三三人行則損一人一人行則得其友</span><br/>
<span class='tline' id='l220' data-llen='4788:4799'>象曰一人行三則疑也</span><br/>
<span class='tline' id='l221' data-llen='4799:4822'>　一隂一陽之謂道惟至精故能合乎至神豈容有二</span><br/>
<span class='tline' id='l222' data-llen='4822:4846'>　哉兑之三爻惟六三為獨隂艮之三爻惟上九為獨陽</span><br/>
<span class='tline' id='l223' data-llen='4846:4873'><a onclick="displayPageImage('KR1a0022', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4873:4896'>　上下隂陽二爻又為正應故雖逺而心相得也雖踈</span><br/>
<span class='tline' id='l225' data-llen='4896:4919'>　而道相應也豈餘爻所能間哉兊艮二卦三隂三陽</span><br/>
<span class='tline' id='l226' data-llen='4919:4942'>　各有所應獨于六三言三人者以見一隂一陽精誠</span><br/>
<span class='tline' id='l227' data-llen='4942:4965'>　之至故孔子于繋辭特舉天地男女交感之象以明</span><br/>
<span class='tline' id='l228' data-llen='4965:4988'>　致一之道損一人者損已以益上也隂爻雖多卒能</span><br/>
<span class='tline' id='l229' data-llen='4988:5011'>　損已以益上者一隂而已象曰一人行三則疑也天</span><br/>
<span class='tline' id='l230' data-llen='5011:5034'>　下之理多則惑少則得况乎天地隂陽與夫人道交</span><br/>
<span class='tline' id='l231' data-llen='5034:5057'>　感之際君臣朋友夫婦之間其可不致于一乎不致</span><br/>
<span class='tline' id='l232' data-llen='5057:5084'><a onclick="displayPageImage('KR1a0022', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5084:5107'>　于一則其疑有不可勝言者矣蓋一介之士必有宻</span><br/>
<span class='tline' id='l234' data-llen='5107:5130'>　友君不宻則失臣臣不宻則失身古之事主者造膝</span><br/>
<span class='tline' id='l235' data-llen='5130:5145'>　而言詭辭而出所以防其疑也</span><br/>
<span class='tline' id='l236' data-llen='5145:5158'>六四損其疾使遄有喜无咎</span><br/>
<span class='tline' id='l237' data-llen='5158:5169'>象曰損其疾亦可喜也</span><br/>
<span class='tline' id='l238' data-llen='5169:5192'>　凡損之道皆損已以益物者也惟六四一爻乃損已</span><br/>
<span class='tline' id='l239' data-llen='5192:5215'>　以求益者已之有疾為已之害能使速愈則其喜可</span><br/>
<span class='tline' id='l240' data-llen='5215:5238'>　知初以陽剛為已正應四所求益以損已之疾者也</span><br/>
<span class='tline' id='l241' data-llen='5238:5265'><a onclick="displayPageImage('KR1a0022', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5265:5288'>　所謂損剛益柔損有餘以補不足也當損之時四居</span><br/>
<span class='tline' id='l243' data-llen='5288:5311'>　近君之位以柔弱之才不能勝其任危而不能持顛</span><br/>
<span class='tline' id='l244' data-llen='5311:5334'>　而不能扶此四之所甚病也初以剛健在下為已之</span><br/>
<span class='tline' id='l245' data-llen='5334:5357'>　助扶顛持危而損其偏柔之疾使速有喜然後可以</span><br/>
<span class='tline' id='l246' data-llen='5357:5380'>　无咎也象曰損其疾亦可喜也人方疾痛能使之脱</span><br/>
<span class='tline' id='l247' data-llen='5380:5395'>　然去體豈非切身可喜之事哉</span><br/>
<span class='tline' id='l248' data-llen='5395:5411'>六五或益之十朋之龜弗克違元吉</span><br/>
<span class='tline' id='l249' data-llen='5411:5423'>象曰六五元吉自上祐也</span><br/>
<span class='tline' id='l250' data-llen='5423:5450'><a onclick="displayPageImage('KR1a0022', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5450:5473'>　當損之時非六五柔弱之君能虚心克已則孰肯告</span><br/>
<span class='tline' id='l252' data-llen='5473:5496'>　以善道者㦯益之言智畧輻凑益我者非一人也十</span><br/>
<span class='tline' id='l253' data-llen='5496:5519'>　朋之龜周禮爾雅皆云神龜靈龜其類有十言助我</span><br/>
<span class='tline' id='l254' data-llen='5519:5542'>　者既衆神靈之物无不協從也此所以能享元吉也</span><br/>
<span class='tline' id='l255' data-llen='5542:5565'>　然六三以三人而疑今益我者既衆能无疑乎故以</span><br/>
<span class='tline' id='l256' data-llen='5565:5588'>　十朋之龜弗克違為大吉以見聖人居尊履正人謀</span><br/>
<span class='tline' id='l257' data-llen='5588:5611'>　鬼謀百姓與能也象曰六五元吉自上祐者人主能</span><br/>
<span class='tline' id='l258' data-llen='5611:5634'>　謙恭損已以来天下之善則海内必蒙其福民之所</span><br/>
<span class='tline' id='l259' data-llen='5634:5661'><a onclick="displayPageImage('KR1a0022', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5661:5675'>　願天必從之故言自上祐也</span><br/>
<span class='tline' id='l261' data-llen='5675:5695'>上九弗損益之无咎貞吉利有攸往得臣无家</span><br/>
<span class='tline' id='l262' data-llen='5695:5707'>象曰弗損益之大得志也</span><br/>
<span class='tline' id='l263' data-llen='5707:5730'>　上九處損之終勢力足以制服海内而恣其裒歛剥</span><br/>
<span class='tline' id='l264' data-llen='5730:5753'>　下以媚上者也如此雖才如劉晏不能以善終故弗</span><br/>
<span class='tline' id='l265' data-llen='5753:5776'>　損於下而能反益之庶其免乎咎戾全其剛貞而獲</span><br/>
<span class='tline' id='l266' data-llen='5776:5799'>　吉也上九人臣之極位上能増主之明下能裕民之</span><br/>
<span class='tline' id='l267' data-llen='5799:5822'>　財然後可以大有為於世以身狥國得為臣之正何</span><br/>
<span class='tline' id='l268' data-llen='5822:5849'><a onclick="displayPageImage('KR1a0022', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5849:5872'>　以家為哉象言弗損益之大得志也人臣能歛不及</span><br/>
<span class='tline' id='l270' data-llen='5872:5895'>　民而用度足必有生財裕民之道如古稷契管蕭之</span><br/>
<span class='tline' id='l271' data-llen='5895:5908'>　徒乃可大得志於天下也</span><br/>
<span class='tline' id='l272' data-llen='5908:5919'>䷩　<span class='krp-note'>震下/㢲上</span></span><br/>
<span class='tline' id='l273' data-llen='5919:5930'>益利有攸往利渉大川</span><br/>
<span class='tline' id='l274' data-llen='5930:5953'>彖曰益損上益下民説无疆自上下下其道大光利有</span><br/>
<span class='tline' id='l275' data-llen='5953:5976'>攸往中正有慶利渉大川木道乃行益動而巽日進无</span><br/>
<span class='tline' id='l276' data-llen='5976:5995'>疆天施地生其益无方凡益之道與時偕行</span><br/>
<span class='tline' id='l277' data-llen='5995:6022'><a onclick="displayPageImage('KR1a0022', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6022:6046'>　損上益下興利以益民也自上下下謙虚以受益也能</span><br/>
<span class='tline' id='l279' data-llen='6046:6069'>　損已以益下則民獲其利而説我者衆也虚已以接</span><br/>
<span class='tline' id='l280' data-llen='6069:6092'>　物則已受其益而其道光顯也陽當在上今乃下居</span><br/>
<span class='tline' id='l281' data-llen='6092:6115'>　于初隂當處下今乃反居于四以見陽能抑損其綱</span><br/>
<span class='tline' id='l282' data-llen='6115:6138'>　以柔弱自處故名譽愈逺徳義愈尊其道大光顯于</span><br/>
<span class='tline' id='l283' data-llen='6138:6161'>　天下也利有攸往中正有慶二與五君臣之位六二</span><br/>
<span class='tline' id='l284' data-llen='6161:6184'>　九五為正應君臣道合各位乎中正故能流福天下</span><br/>
<span class='tline' id='l285' data-llen='6184:6207'>　无所往而不利也豈獨一人之慶哉利渉大川木道</span><br/>
<span class='tline' id='l286' data-llen='6207:6234'><a onclick="displayPageImage('KR1a0022', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6234:6257'>　乃行者舟楫之利以濟不通聖人能渉險濟難所以</span><br/>
<span class='tline' id='l288' data-llen='6257:6280'>　行木道也髙宗命傅説曰若濟巨川用汝作舟楫故</span><br/>
<span class='tline' id='l289' data-llen='6280:6303'>　濟川莫利乎舟楫濟險莫髙乎聖人也益動而巽民</span><br/>
<span class='tline' id='l290' data-llen='6303:6326'>　説无疆者聖人欲大利于天下因以自益在乎順動</span><br/>
<span class='tline' id='l291' data-llen='6326:6349'>　而已時茍未可動而不順則與物多忤我之益物有</span><br/>
<span class='tline' id='l292' data-llen='6349:6372'>　時而窮物之益我有時而既豈能日進无疆乎天施</span><br/>
<span class='tline' id='l293' data-llen='6372:6395'>　地生其益无方者天以氣施地以形生萬物皆受氣</span><br/>
<span class='tline' id='l294' data-llen='6395:6418'>　于天成形于地故天地裕于萬物四時循環无有窮</span><br/>
<span class='tline' id='l295' data-llen='6418:6445'><a onclick="displayPageImage('KR1a0022', 'WYG', '007-17a' );" name="007-17a" class="pb">[007-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6445:6468'>　也其為益也豈有限量哉聖人成位乎兩間其益下</span><br/>
<span class='tline' id='l297' data-llen='6468:6491'>　之道亦若是而已凡益之道與時偕行者時變无窮</span><br/>
<span class='tline' id='l298' data-llen='6491:6514'>　聖人趨時之變亦與之為无窮如黄帝堯舜作法制</span><br/>
<span class='tline' id='l299' data-llen='6514:6537'>　器夏商周所損益之類是也凡為上之道必能憂勤</span><br/>
<span class='tline' id='l300' data-llen='6537:6560'>　損已以利天下故興大利除大患有所不動動則民</span><br/>
<span class='tline' id='l301' data-llen='6560:6583'>　皆悦而從之雖履危渉險无往而不濟也古之聖王</span><br/>
<span class='tline' id='l302' data-llen='6583:6606'>　興事造業㦯至手胼足胝播奏庶艱食鮮食无非益</span><br/>
<span class='tline' id='l303' data-llen='6606:6629'>　天下之道故繫辭言耒耜之利以教天下蓋取諸益</span><br/>
<span class='tline' id='l304' data-llen='6629:6656'><a onclick="displayPageImage('KR1a0022', 'WYG', '007-17b' );" name="007-17b" class="pb">[007-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6656:6679'>　又曰益以興利蓋損上益下民説无疆何往而不利</span><br/>
<span class='tline' id='l306' data-llen='6679:6683'>　哉</span><br/>
<span class='tline' id='l307' data-llen='6683:6701'>象曰風雷益君子以見善則遷有過則改</span><br/>
<span class='tline' id='l308' data-llen='6701:6724'>　風雷善益萬物者也非相資以相益也風以散之則</span><br/>
<span class='tline' id='l309' data-llen='6724:6747'>　鬱結者必解雷以動之則蟄蔵者必奮君子見善則</span><br/>
<span class='tline' id='l310' data-llen='6747:6770'>　遷有過則改皆損已之道也損已者所以益物亦所</span><br/>
<span class='tline' id='l311' data-llen='6770:6793'>　以自益也顔子得一善則拳拳服膺而弗失之矣然</span><br/>
<span class='tline' id='l312' data-llen='6793:6816'>　則見善則遷顔子足以當之周公之過也如日月之</span><br/>
<span class='tline' id='l313' data-llen='6816:6843'><a onclick="displayPageImage('KR1a0022', 'WYG', '007-18a' );" name="007-18a" class="pb">[007-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6843:6866'>　食焉人皆見之及其更也人皆仰之然則有過則改</span><br/>
<span class='tline' id='l315' data-llen='6866:6885'>　周公足以當之是皆損已以自益之道也</span><br/>
<span class='tline' id='l316' data-llen='6885:6898'>初九利用為大作元吉元咎</span><br/>
<span class='tline' id='l317' data-llen='6898:6911'>象曰元吉无咎下不厚事也</span><br/>
<span class='tline' id='l318' data-llen='6911:6934'>　益下之道莫大乎興事造業大作者大有所為也九</span><br/>
<span class='tline' id='l319' data-llen='6934:6957'>　以剛健之才居于初為益之始上有六四大臣為之</span><br/>
<span class='tline' id='l320' data-llen='6957:6980'>　正應以有為之才當可為之時故利用為大作也能</span><br/>
<span class='tline' id='l321' data-llen='6980:7003'>　任其大事以有天下使海内蒙其益故能獲大吉而</span><br/>
<span class='tline' id='l322' data-llen='7003:7030'><a onclick="displayPageImage('KR1a0022', 'WYG', '007-18b' );" name="007-18b" class="pb">[007-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7030:7053'>　无咎也象言元吉无咎下不厚事者人臣之道无成</span><br/>
<span class='tline' id='l324' data-llen='7053:7076'>　而代有終况居益之初最處底下雖任上之事而能</span><br/>
<span class='tline' id='l325' data-llen='7076:7099'>　不有其功乃可獲吉而无咎耳故曰元吉无咎下不</span><br/>
<span class='tline' id='l326' data-llen='7099:7122'>　厚事也厚事重大之事也雖利用為大作而不敢以</span><br/>
<span class='tline' id='l327' data-llen='7122:7137'>　重大之事自居此人臣之正也</span><br/>
<span class='tline' id='l328' data-llen='7137:7160'>六二或益之十朋之龜弗克違永貞吉王用享于帝吉</span><br/>
<span class='tline' id='l329' data-llen='7160:7171'>象曰或益之自外来也</span><br/>
<span class='tline' id='l330' data-llen='7171:7194'>　六二震體居中有所不動動則天下莫不助之矣故</span><br/>
<span class='tline' id='l331' data-llen='7194:7221'><a onclick="displayPageImage('KR1a0022', 'WYG', '007-19a' );" name="007-19a" class="pb">[007-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7221:7244'>　曰或益之十朋之龜弗克違也聖人有所興作必得</span><br/>
<span class='tline' id='l333' data-llen='7244:7267'>　天人之助人謀鬼謀百姓與能十朋之龜弗克違則</span><br/>
<span class='tline' id='l334' data-llen='7267:7290'>　人心可知矣損之六五君道也故獲元吉益之六二</span><br/>
<span class='tline' id='l335' data-llen='7290:7313'>　臣道也故永貞吉貞者静而正也六二雖中正有應</span><br/>
<span class='tline' id='l336' data-llen='7313:7336'>　而體本柔弱能永守貞固則无邪佞之失故吉也王</span><br/>
<span class='tline' id='l337' data-llen='7336:7359'>　用享于帝吉者益之六二即損之六五能損已益物</span><br/>
<span class='tline' id='l338' data-llen='7359:7382'>　得天下之助非獨人臣也王者能用此道亦可享上</span><br/>
<span class='tline' id='l339' data-llen='7382:7405'>　帝而獲福也蓋人心之所與則天意之所歸未有咈</span><br/>
<span class='tline' id='l340' data-llen='7405:7432'><a onclick="displayPageImage('KR1a0022', 'WYG', '007-19b' );" name="007-19b" class="pb">[007-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7432:7455'>　人心而可以合天意者堯之試舜納于大麓烈風雷</span><br/>
<span class='tline' id='l342' data-llen='7455:7478'>　雨弗迷故付以天下而不疑也彼欺君罔上徒欲誇</span><br/>
<span class='tline' id='l343' data-llen='7478:7502'>　耀以欺天下者雖盛其輿服豐其牢醴簠簋籩豆之飾</span><br/>
<span class='tline' id='l344' data-llen='7502:7525'>　有加于前恩典儀物之數踰其常度儻非其時曷足</span><br/>
<span class='tline' id='l345' data-llen='7525:7548'>　以荅天意乎故損之彖曰曷之用二簋可用享二簋</span><br/>
<span class='tline' id='l346' data-llen='7548:7571'>　應有時損剛益柔有時然則非當盛大之時得天下</span><br/>
<span class='tline' id='l347' data-llen='7571:7594'>　之助者安可矯誣以欺天哉象曰或益之自外来者</span><br/>
<span class='tline' id='l348' data-llen='7594:7617'>　能虚中損已以益下則助我者非獨四海之内也雖</span><br/>
<span class='tline' id='l349' data-llen='7617:7644'><a onclick="displayPageImage('KR1a0022', 'WYG', '007-20a' );" name="007-20a" class="pb">[007-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7644:7668'>　𬒳髪左袵逺在荒服之外者莫不愛戴之矣故曰自</span><br/>
<span class='tline' id='l351' data-llen='7668:7674'>　外来也</span><br/>
<span class='tline' id='l352' data-llen='7674:7693'>六三益之用凶事无咎有孚中行告公用圭</span><br/>
<span class='tline' id='l353' data-llen='7693:7705'>象曰益用凶事固有之也</span><br/>
<span class='tline' id='l354' data-llen='7705:7728'>　六三處上卦之下下卦之上逺君而近民也凶年饑</span><br/>
<span class='tline' id='l355' data-llen='7728:7752'>　嵗欲為損上益下之道則𤼵倉廪損逋負使老弱无</span><br/>
<span class='tline' id='l356' data-llen='7752:7775'>　轉徙溝壑之患雖矯制専輙何咎之有凡易稱无咎</span><br/>
<span class='tline' id='l357' data-llen='7775:7798'>　有无過咎者有人不以為咎者三之用凶事蓋君子</span><br/>
<span class='tline' id='l358' data-llen='7798:7825'><a onclick="displayPageImage('KR1a0022', 'WYG', '007-20b' );" name="007-20b" class="pb">[007-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7825:7848'>　遭變之時以身任之无所歸咎也聖人又戒以有孚</span><br/>
<span class='tline' id='l360' data-llen='7848:7871'>　中行者若未見信于上下而行之不以中道則有傷</span><br/>
<span class='tline' id='l361' data-llen='7871:7894'>　財難繼之事故上下信而行之以中道則上必旌賞</span><br/>
<span class='tline' id='l362' data-llen='7894:7917'>　之矣故告公用圭者錫之圭組以報其裕民之功也</span><br/>
<span class='tline' id='l363' data-llen='7917:7940'>　象曰益用凶事固有之者以見人臣于凶荒之嵗能</span><br/>
<span class='tline' id='l364' data-llen='7940:7963'>　以身任責而不恤禍患者非愛民之誠素定乎胷中</span><br/>
<span class='tline' id='l365' data-llen='7963:7982'>　能若是乎故曰固有之也漢之汲黯是已</span><br/>
<span class='tline' id='l366' data-llen='7982:7997'>六四中行告公從利用為依遷國</span><br/>
<span class='tline' id='l367' data-llen='7997:8024'><a onclick="displayPageImage('KR1a0022', 'WYG', '007-21a' );" name="007-21a" class="pb">[007-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8024:8035'>象曰告公從以益志也</span><br/>
<span class='tline' id='l369' data-llen='8035:8058'>　六四近君之大臣九五之君所信任者所行有得中</span><br/>
<span class='tline' id='l370' data-llen='8058:8081'>　道雖國之大事詎有不從乎周公卜洛邑澗水東瀍</span><br/>
<span class='tline' id='l371' data-llen='8081:8104'>　水西四方道里均焉必有所依故可遷不疑也左氏</span><br/>
<span class='tline' id='l372' data-llen='8104:8127'>　曰周之東遷晉鄭焉依是也大臣雖以身任責亦侍</span><br/>
<span class='tline' id='l373' data-llen='8127:8150'>　君命而後敢行故告公從必有文告之辭矣盤庚之</span><br/>
<span class='tline' id='l374' data-llen='8150:8173'>　遷不從者民也故敷心腹腎腸丁寧訓告僅能從之</span><br/>
<span class='tline' id='l375' data-llen='8173:8196'>　蓋當時无一中行之大臣若周公者以身任之也象</span><br/>
<span class='tline' id='l376' data-llen='8196:8223'><a onclick="displayPageImage('KR1a0022', 'WYG', '007-21b' );" name="007-21b" class="pb">[007-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8223:8246'>　言告公從以益志者九五之君實為益主志在益下</span><br/>
<span class='tline' id='l378' data-llen='8246:8269'>　大臣知遷國之事必有以利社稷安百姓故告公必</span><br/>
<span class='tline' id='l379' data-llen='8269:8281'>　從以成其益下之志也</span><br/>
<span class='tline' id='l380' data-llen='8281:8298'>九五有孚恵心勿問元吉有孚恵我徳</span><br/>
<span class='tline' id='l381' data-llen='8298:8317'>象曰有孚恵心勿問之矣恵我徳大得志也</span><br/>
<span class='tline' id='l382' data-llen='8317:8340'>　人主有恵利天下之心非出于矯偽則獲元吉不問</span><br/>
<span class='tline' id='l383' data-llen='8340:8363'>　可知矣故恵心貴乎有孚也人固有行姑息之政以</span><br/>
<span class='tline' id='l384' data-llen='8363:8386'>　儌福干譽者雖竭府庫倉廩不足以得民心使其中</span><br/>
<span class='tline' id='l385' data-llen='8386:8413'><a onclick="displayPageImage('KR1a0022', 'WYG', '007-22a' );" name="007-22a" class="pb">[007-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8413:8436'>　誠惻怛有愛民之誠心則四海之内莫不愛戴而允</span><br/>
<span class='tline' id='l387' data-llen='8436:8459'>　懐之得乎民者得乎天也故自天祐之吉无不利尚</span><br/>
<span class='tline' id='l388' data-llen='8459:8482'>　何疑乎有孚恵我徳者上以有孚恵下下以有孚應</span><br/>
<span class='tline' id='l389' data-llen='8482:8505'>　我故恵我以徳也心與徳皆无形也君與民相感于</span><br/>
<span class='tline' id='l390' data-llen='8505:8528'>　无形之間故恵者不費而應上者无窮其為益豈有</span><br/>
<span class='tline' id='l391' data-llen='8528:8551'>　既乎象言有孚恵心勿問之矣恵我徳大得志者人</span><br/>
<span class='tline' id='l392' data-llen='8551:8574'>　君志于益下其效如此故得志也後世之君以處富</span><br/>
<span class='tline' id='l393' data-llen='8574:8597'>　貴縱聲色為得志以唐太宗之賢尚以破西域為帝</span><br/>
<span class='tline' id='l394' data-llen='8597:8624'><a onclick="displayPageImage('KR1a0022', 'WYG', '007-22b' );" name="007-22b" class="pb">[007-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8624:8647'>　王之樂喜而見羣臣曰朕今樂矣遂徧觴之嗚呼是</span><br/>
<span class='tline' id='l396' data-llen='8647:8660'>　焉知帝王得志之真樂哉</span><br/>
<span class='tline' id='l397' data-llen='8660:8675'>上九莫益之或繋之立心勿恒凶</span><br/>
<span class='tline' id='l398' data-llen='8675:8692'>象曰莫益之偏辭也或擊之自外来也</span><br/>
<span class='tline' id='l399' data-llen='8692:8715'>　上九大臣釋位而去者既无以益人將豐殖自益有</span><br/>
<span class='tline' id='l400' data-llen='8715:8738'>　无厭之求衆所不與故羣起而攻之也故莫益之則</span><br/>
<span class='tline' id='l401' data-llen='8738:8761'>　或擊之矣夫大臣之處髙位衆所求益今乃反求益</span><br/>
<span class='tline' id='l402' data-llen='8761:8784'>　已故莫有益之者而或擊之反蹈于凶禍是其立心</span><br/>
<span class='tline' id='l403' data-llen='8784:8811'><a onclick="displayPageImage('KR1a0022', 'WYG', '007-23a' );" name="007-23a" class="pb">[007-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8811:8834'>　勿恒之所致也孔子曰君子安其身而後動易其心</span><br/>
<span class='tline' id='l405' data-llen='8834:8857'>　而後語定其交而後求君子修此三者故全也危以</span><br/>
<span class='tline' id='l406' data-llen='8857:8880'>　動則民不與也莫之與則傷之者至矣君子于動静</span><br/>
<span class='tline' id='l407' data-llen='8880:8903'>　語黙之間可不慎哉大臣至于傷之者至則首領將</span><br/>
<span class='tline' id='l408' data-llen='8903:8926'>　不暇保矣象言莫益之偏辭也或擊之自外来也偏</span><br/>
<span class='tline' id='l409' data-llen='8926:8949'>　辭者一偏之辭也人心不與則一偏之辭足以激天</span><br/>
<span class='tline' id='l410' data-llen='8949:8972'>　下之怒心故或擊之則不可解矣自外来者千里之</span><br/>
<span class='tline' id='l411' data-llen='8972:8989'>　外莫不應之此聖人戒慎之深意也</span><br/>
<span class='tline' id='l412' data-llen='8989:9016'><a onclick="displayPageImage('KR1a0022', 'WYG', '007-23b' );" name="007-23b" class="pb">[007-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9016:9027'>䷪　<span class='krp-note'>乾下/兑上</span></span><br/>
<span class='tline' id='l414' data-llen='9027:9049'>夬揚于王庭孚號有厲告自邑不利即戎利有攸往</span><br/>
<span class='tline' id='l415' data-llen='9049:9072'>　乾下兊上下健而上説五陽而一隂陽雖在下然衆</span><br/>
<span class='tline' id='l416' data-llen='9072:9095'>　方向進而據中正之位隂雖在上而權勢已去故无</span><br/>
<span class='tline' id='l417' data-llen='9095:9118'>　内外之助是君子道長而小人道消之時也故于義</span><br/>
<span class='tline' id='l418' data-llen='9118:9141'>　為夬夬者以剛果而决斷小人也小人衰微不能同</span><br/>
<span class='tline' id='l419' data-llen='9141:9164'>　心協力乗時而顯誅之方且依違牽制㦯為自然之</span><br/>
<span class='tline' id='l420' data-llen='9164:9187'>　計而隂為内應則將復出為惡而反為所擠矣故揚</span><br/>
<span class='tline' id='l421' data-llen='9187:9214'><a onclick="displayPageImage('KR1a0022', 'WYG', '007-24a' );" name="007-24a" class="pb">[007-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9214:9237'>　于王庭者使天下顯然知其為小人也孚號有厲者</span><br/>
<span class='tline' id='l423' data-llen='9237:9260'>　雖號令之必信然猶懼天下有不吾與者不得不惕</span><br/>
<span class='tline' id='l424' data-llen='9260:9283'>　然以危懼自處也告自邑者誅朝廷之大姦使海内</span><br/>
<span class='tline' id='l425' data-llen='9283:9306'>　曉然知其為天下之害也邑郡邑也告命之下自朝</span><br/>
<span class='tline' id='l426' data-llen='9306:9329'>　廷而逹之郡邑也凡此皆治内之道也治内之道自</span><br/>
<span class='tline' id='l427' data-llen='9329:9352'>　朝廷逹之郡邑足矣不利即戎者戎中國之外也聖</span><br/>
<span class='tline' id='l428' data-llen='9352:9375'>　人于戎狄猶四肢之于外物叛服不常覊縻之耳非</span><br/>
<span class='tline' id='l429' data-llen='9375:9398'>　如朝廷之小人剛决而力除之也利有攸往者二五</span><br/>
<span class='tline' id='l430' data-llen='9398:9425'><a onclick="displayPageImage('KR1a0022', 'WYG', '007-24b' );" name="007-24b" class="pb">[007-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9425:9448'>　各以剛健之才處中正之位可以大有為之時也雖</span><br/>
<span class='tline' id='l432' data-llen='9448:9466'>　不利即戎而治内之道无往而不利也</span><br/>
<span class='tline' id='l433' data-llen='9466:9489'>彖曰夬決也剛決柔也健而説決而和揚于王庭柔乗</span><br/>
<span class='tline' id='l434' data-llen='9489:9512'>五剛也孚號有厲其危乃光也告自邑不利即戎所尚</span><br/>
<span class='tline' id='l435' data-llen='9512:9526'>乃窮也利有攸往剛長乃終也</span><br/>
<span class='tline' id='l436' data-llen='9526:9549'>　去小人固貴乎剛然不可獨任也故以乾兊成卦然</span><br/>
<span class='tline' id='l437' data-llen='9549:9572'>　後為夬剛固可以決柔健而能説則不動聲氣而海</span><br/>
<span class='tline' id='l438' data-llen='9572:9595'>　内安矣決而能和則不勞斧鉞而天下服矣揚于王</span><br/>
<span class='tline' id='l439' data-llen='9595:9622'><a onclick="displayPageImage('KR1a0022', 'WYG', '007-25a' );" name="007-25a" class="pb">[007-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9622:9645'>　庭柔乗五剛者小人雖日微弱然猶據髙位以凴陵</span><br/>
<span class='tline' id='l441' data-llen='9645:9668'>　君子不假大君之命戮之于朝其肯退聴乎孚號有</span><br/>
<span class='tline' id='l442' data-llen='9668:9691'>　厲者雖號已信衆審知其小人未甞敢以盛氣加之</span><br/>
<span class='tline' id='l443' data-llen='9691:9714'>　惴惴然常慮其圗已而反為所擠也如此然後其功</span><br/>
<span class='tline' id='l444' data-llen='9714:9737'>　可成其道愈光顯于天下矣是晦其明者乃所以為</span><br/>
<span class='tline' id='l445' data-llen='9737:9760'>　光也戒懼矜慎之至也告自邑不利即戎所尚乃窮</span><br/>
<span class='tline' id='l446' data-llen='9760:9783'>　者剛武非聖人之所尚也去朝廷之小人不得已而</span><br/>
<span class='tline' id='l447' data-llen='9783:9806'>　用其剛果可也恃其剛果至于誅伐不已勤兵于逺</span><br/>
<span class='tline' id='l448' data-llen='9806:9833'><a onclick="displayPageImage('KR1a0022', 'WYG', '007-25b' );" name="007-25b" class="pb">[007-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9833:9856'>　則取困窮之道也剛武之道雖不可尚至于在内之</span><br/>
<span class='tline' id='l450' data-llen='9856:9879'>　小人足以害治道者去之不可不盡也譬之農夫之</span><br/>
<span class='tline' id='l451' data-llen='9879:9902'>　務去草不除其根本使之滋蔓難圗則悔无及矣唐</span><br/>
<span class='tline' id='l452' data-llen='9902:9925'>　之五王特以留一武三思為天子藉手故反受其禍</span><br/>
<span class='tline' id='l453' data-llen='9925:9948'>　是五剛不能勝一隂而卒為所圖剛長而不能終之</span><br/>
<span class='tline' id='l454' data-llen='9948:9957'>　效也可不戒哉</span><br/>
<span class='tline' id='l455' data-llen='9957:9977'>象曰澤上于天夬君子以施禄及下居徳則忌</span><br/>
<span class='tline' id='l456' data-llen='9977:10000'>　山澤之氣上升則下降蓋未有升而不降者其理可</span><br/>
<span class='tline' id='l457' data-llen='10000:10027'><a onclick="displayPageImage('KR1a0022', 'WYG', '007-26a' );" name="007-26a" class="pb">[007-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10027:10050'>　決也衆陽並進以決一隂則朝廷无害治之人其能</span><br/>
<span class='tline' id='l459' data-llen='10050:10073'>　施澤于天下无可疑者君子體此象則施禄及下使</span><br/>
<span class='tline' id='l460' data-llen='10073:10096'>　天下蒙其恵利如澤之上于天復降而為雨露也若</span><br/>
<span class='tline' id='l461' data-llen='10096:10119'>　屯其膏施獨擅富有而不與衆共之則衆皆忌嫉之</span><br/>
<span class='tline' id='l462' data-llen='10119:10142'>　矣武主伐紂誅一獨夫耳周公太公之徒為輔佐克</span><br/>
<span class='tline' id='l463' data-llen='10142:10166'>　商之後分土列爵散鹿臺之財𤼵鉅橋之粟大賚四</span><br/>
<span class='tline' id='l464' data-llen='10166:10189'>　海而萬姓悦服項羽使人有功當封爵刻印刓忍不</span><br/>
<span class='tline' id='l465' data-llen='10189:10212'>　能予豈足以成大功哉武王所以長有天下項氏卒</span><br/>
<span class='tline' id='l466' data-llen='10212:10239'><a onclick="displayPageImage('KR1a0022', 'WYG', '007-26b' );" name="007-26b" class="pb">[007-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10239:10255'>　為漢所滅成敗之效豈不昭然哉</span><br/>
<span class='tline' id='l468' data-llen='10255:10268'>初九壮于前趾往不勝為咎</span><br/>
<span class='tline' id='l469' data-llen='10268:10278'>象曰不勝而往咎也</span><br/>
<span class='tline' id='l470' data-llen='10278:10301'>　乾雖剛健然方伏而在下欲動而勝物不可易也故</span><br/>
<span class='tline' id='l471' data-llen='10301:10324'>　壮于前趾急于躁進理必不勝而反獲咎也以五君</span><br/>
<span class='tline' id='l472' data-llen='10324:10347'>　子而決一小人宜若易然然隂方在上據其髙位衆</span><br/>
<span class='tline' id='l473' data-llen='10347:10370'>　陽為其所乗欲決去之必以謀濟雖五之得尊位尚</span><br/>
<span class='tline' id='l474' data-llen='10370:10394'>　須中行然後无咎况初為𤼵足之始乎象言不勝而</span><br/>
<span class='tline' id='l475' data-llen='10394:10421'><a onclick="displayPageImage('KR1a0022', 'WYG', '007-27a' );" name="007-27a" class="pb">[007-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10421:10444'>　往咎也度其勢不能決勝乃冒昧而往其蹈凶咎必</span><br/>
<span class='tline' id='l477' data-llen='10444:10467'>　矣湯武之事應乎天而順乎人然成湯尚云慄慄危</span><br/>
<span class='tline' id='l478' data-llen='10467:10490'>　懼若將隕于深淵武王師渡孟津觀政于商二王所</span><br/>
<span class='tline' id='l479' data-llen='10490:10513'>　以卒勝有天下也自古勝敵之道如鷙鳥之擊猛獸</span><br/>
<span class='tline' id='l480' data-llen='10513:10535'>　之摶必戢翼匿形然後有獲豈可遽進而躁動哉</span><br/>
<span class='tline' id='l481' data-llen='10535:10547'>九二惕號莫夜有戎勿恤</span><br/>
<span class='tline' id='l482' data-llen='10547:10559'>象曰有戎勿恤得中道也</span><br/>
<span class='tline' id='l483' data-llen='10559:10582'>　小人為冦戎必在暮夜幽闇之時君子于此時能惕</span><br/>
<span class='tline' id='l484' data-llen='10582:10609'><a onclick="displayPageImage('KR1a0022', 'WYG', '007-27b' );" name="007-27b" class="pb">[007-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10609:10632'>　然思懼常若冦賊之至必有以禦之夫何憂何懼哉</span><br/>
<span class='tline' id='l486' data-llen='10632:10655'>　故可勿恤也象言得中道者二在乾之中爻蓋去小</span><br/>
<span class='tline' id='l487' data-llen='10655:10678'>　人之道用其剛壮而直前固不可也依違不決而隂</span><br/>
<span class='tline' id='l488' data-llen='10678:10701'>　與之相應愈不可也初與三所以不免乎咎悔而二</span><br/>
<span class='tline' id='l489' data-llen='10701:10720'>　獨得中道故小人无所能為而卒勝之也</span><br/>
<span class='tline' id='l490' data-llen='10720:10743'>九三壮于頄有凶君子夬夬獨行遇雨若濡有愠无咎</span><br/>
<span class='tline' id='l491' data-llen='10743:10755'>象曰君子夬夬終无咎也</span><br/>
<span class='tline' id='l492' data-llen='10755:10778'>　九三居下卦之上處至顯之地有頄之象焉先儒以</span><br/>
<span class='tline' id='l493' data-llen='10778:10805'><a onclick="displayPageImage('KR1a0022', 'WYG', '007-28a' );" name="007-28a" class="pb">[007-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='10805:10828'>　頄為面顴上六也九三居君子之中獨與上六小人</span><br/>
<span class='tline' id='l495' data-llen='10828:10851'>　為應衆所不與宜其凶也君子知與上合則為羣賢</span><br/>
<span class='tline' id='l496' data-llen='10851:10874'>　所疑故能不牽于昵比之私不暴其欲去之跡能決</span><br/>
<span class='tline' id='l497' data-llen='10874:10897'>　其所當決故曰君子夬夬也獨行遇雨若濡有愠无</span><br/>
<span class='tline' id='l498' data-llen='10897:10920'>　咎者衆方乗時並進欲決去一小人已獨隂為内應</span><br/>
<span class='tline' id='l499' data-llen='10920:10943'>　宜乎為衆所愠也然因其合已而隂與衆圗之則彼</span><br/>
<span class='tline' id='l500' data-llen='10943:10966'>　不疑而吾之謀䇿得行焉衆雖有愠見之色而卒去</span><br/>
<span class='tline' id='l501' data-llen='10966:10989'>　小人故无咎也陳平周勃之用酈寄是已象言君子</span><br/>
<span class='tline' id='l502' data-llen='10989:11016'><a onclick="displayPageImage('KR1a0022', 'WYG', '007-28b' );" name="007-28b" class="pb">[007-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11016:11039'>　夬夬終无咎者于此能行其剛决又何咎焉陸氏以</span><br/>
<span class='tline' id='l504' data-llen='11039:11055'>　比陳太丘之弔張讓庶㡬其是乎</span><br/>
<span class='tline' id='l505' data-llen='11055:11074'>九四臀无膚其行次且牽羊悔亡聞言不信</span><br/>
<span class='tline' id='l506' data-llen='11074:11094'>象曰其行次且位不當也聞言不信聰不明也</span><br/>
<span class='tline' id='l507' data-llen='11094:11117'>　陽剛君子而寓于隂柔之地不足于剛决者也其行</span><br/>
<span class='tline' id='l508' data-llen='11117:11140'>　次且而不進如臀之无膚其可與有為乎羊雖喜觸</span><br/>
<span class='tline' id='l509' data-llen='11140:11163'>　而善羣衆陽方進能牽連以行則可免後時之悔矣</span><br/>
<span class='tline' id='l510' data-llen='11163:11186'>　四方樂于静退居不競之地雖聞斯言未必能信之</span><br/>
<span class='tline' id='l511' data-llen='11186:11213'><a onclick="displayPageImage('KR1a0022', 'WYG', '007-29a' );" name="007-29a" class="pb">[007-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11213:11236'>　而行之也聖人深著去小人非難能同心同徳之難</span><br/>
<span class='tline' id='l513' data-llen='11236:11259'>　也君子能同其心徳何事而不可成乎方小人在上</span><br/>
<span class='tline' id='l514' data-llen='11259:11282'>　衆欲去之蓋有懐疑畏而不敢進者亦有賣我而自</span><br/>
<span class='tline' id='l515' data-llen='11282:11305'>　售者使其居得志之位禀聪明之才其去小人不啻</span><br/>
<span class='tline' id='l516' data-llen='11305:11329'>　摧枯拉朽之易耳故象曰其行次且位不當也聞言不</span><br/>
<span class='tline' id='l517' data-llen='11329:11337'>　信聰不明也</span><br/>
<span class='tline' id='l518' data-llen='11337:11349'>九五莧陸夬夬中行无咎</span><br/>
<span class='tline' id='l519' data-llen='11349:11361'>象曰中行无咎中未光也</span><br/>
<span class='tline' id='l520' data-llen='11361:11388'><a onclick="displayPageImage('KR1a0022', 'WYG', '007-29b' );" name="007-29b" class="pb">[007-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11388:11411'>　甚哉小人之難去也以九五剛陽之君而下有羣賢</span><br/>
<span class='tline' id='l522' data-llen='11411:11434'>　之助一小人在上而反比之若有所畏然雖能用其</span><br/>
<span class='tline' id='l523' data-llen='11434:11457'>　剛斷而卒去之僅能免咎耳莧陸莧之生陵陸者莧</span><br/>
<span class='tline' id='l524' data-llen='11457:11480'>　柔脆之物而生于陵陸之上如小人而在髙位者中</span><br/>
<span class='tline' id='l525' data-llen='11480:11503'>　行謂典刑不及非若舜之去四凶也蓋小人必有以</span><br/>
<span class='tline' id='l526' data-llen='11503:11526'>　甞君之欲而得其心若徳宗之于盧杞是也故象言</span><br/>
<span class='tline' id='l527' data-llen='11526:11549'>　中行无咎中未光也聖明之主欲使其道光顯于天</span><br/>
<span class='tline' id='l528' data-llen='11549:11572'>　下非藁街之戮兩觀之誅豈足以快天下之論服海</span><br/>
<span class='tline' id='l529' data-llen='11572:11599'><a onclick="displayPageImage('KR1a0022', 'WYG', '007-30a' );" name="007-30a" class="pb">[007-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='11599:11606'>　内之心乎</span><br/>
<span class='tline' id='l531' data-llen='11606:11615'>上六无號終有凶</span><br/>
<span class='tline' id='l532' data-llen='11615:11628'>象曰无號之凶終不可長也</span><br/>
<span class='tline' id='l533' data-llen='11628:11651'>　上六以隂柔之小人以非道媚悦于上蠱惑其心上</span><br/>
<span class='tline' id='l534' data-llen='11651:11674'>　所宻比其極至无所忌憚固寵保位乗五以抗衆陽</span><br/>
<span class='tline' id='l535' data-llen='11674:11697'>　无禮之甚衆所忿激故不假號令而誅鋤之象曰无</span><br/>
<span class='tline' id='l536' data-llen='11697:11720'>　號之凶終不可長也衆剛雖在下而方進此君子道</span><br/>
<span class='tline' id='l537' data-llen='11720:11736'>　長之時小人雖據髙位詎能乆乎</span><br/>
<span class='tline' id='l538' data-llen='11736:11763'><a onclick="displayPageImage('KR1a0022', 'WYG', '007-30b' );" name="007-30b" class="pb">[007-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='11763:11774'>䷫　<span class='krp-note'>㢲下/乾上</span></span><br/>
<span class='tline' id='l540' data-llen='11774:11783'>姤女壮勿用取女</span><br/>
<span class='tline' id='l541' data-llen='11783:11806'>　艮下坤上為復巽下乾上為姤冬至之日一陽生乎</span><br/>
<span class='tline' id='l542' data-llen='11806:11829'>　下故為復夏至之日一隂生乎下故為姤五陽而一</span><br/>
<span class='tline' id='l543' data-llen='11829:11852'>　隂則一隂為之主隂雖復而在下其勢必盛故有壮</span><br/>
<span class='tline' id='l544' data-llen='11852:11875'>　女之象勿用取女者小人勿用也善明治道者察乎</span><br/>
<span class='tline' id='l545' data-llen='11875:11898'>　㡬微而巳隂邪處内雖寡足以勝衆陽是一小人足</span><br/>
<span class='tline' id='l546' data-llen='11898:11921'>　以敵衆君子也然則君子小人相為消長特在内外</span><br/>
<span class='tline' id='l547' data-llen='11921:11948'><a onclick="displayPageImage('KR1a0022', 'WYG', '007-31a' );" name="007-31a" class="pb">[007-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='11948:11971'>　之間耳否泰二卦是也人君能審知其小人勿用可</span><br/>
<span class='tline' id='l549' data-llen='11971:11994'>　也唐明皇用一李林甫去一張九齡治亂于此分矣</span><br/>
<span class='tline' id='l550' data-llen='11994:12017'>　君明臣良古人謂千載一遇當姤隂長之時聖人致</span><br/>
<span class='tline' id='l551' data-llen='12017:12027'>　其戒慎之意深矣</span><br/>
<span class='tline' id='l552' data-llen='12027:12050'>彖曰姤遇也柔遇剛也勿用取女不可與長也天地相</span><br/>
<span class='tline' id='l553' data-llen='12050:12073'>遇品物咸章也剛遇中正天下大行也姤之時義大矣</span><br/>
<span class='tline' id='l554' data-llen='12073:12076'>哉</span><br/>
<span class='tline' id='l555' data-llen='12076:12099'>　柔之遇剛隂之遇陽臣之遇君其理一也姤之所以</span><br/>
<span class='tline' id='l556' data-llen='12099:12126'><a onclick="displayPageImage('KR1a0022', 'WYG', '007-31b' );" name="007-31b" class="pb">[007-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12126:12149'>　為遇也君子小人雖異趣未有无所遇者君子之遇</span><br/>
<span class='tline' id='l558' data-llen='12149:12172'>　明君小人之遇暗主資適相逄耳勿用取女不可與</span><br/>
<span class='tline' id='l559' data-llen='12172:12195'>　長者當姤隂長之時君子道消故勿用取女必有敗</span><br/>
<span class='tline' id='l560' data-llen='12195:12218'>　國亡家之道故不可與長也天地相遇品物咸章者</span><br/>
<span class='tline' id='l561' data-llen='12218:12241'>　天地之氣不交感則不能生育萬物天氣下降地氣</span><br/>
<span class='tline' id='l562' data-llen='12241:12264'>　上升寒往則暑来暑往則寒来然後飛潜動植之物</span><br/>
<span class='tline' id='l563' data-llen='12264:12287'>　職職呈露故品物咸章也剛遇中正天下大行者姤</span><br/>
<span class='tline' id='l564' data-llen='12287:12310'>　雖隂長之時然二五各據中正之位雖非正應體實</span><br/>
<span class='tline' id='l565' data-llen='12310:12337'><a onclick="displayPageImage('KR1a0022', 'WYG', '007-32a' );" name="007-32a" class="pb">[007-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='12337:12360'>　剛健足以大有為于天下此遇之至善者也姤之時</span><br/>
<span class='tline' id='l567' data-llen='12360:12383'>　義大矣哉者以天地隂陽之理觀之則聖賢相遇必</span><br/>
<span class='tline' id='l568' data-llen='12383:12406'>　能易亂為治去危為安社稷生靈皆蒙其福則姤之</span><br/>
<span class='tline' id='l569' data-llen='12406:12429'>　時與義豈不大哉姤之時言隂長之時也姤之義則</span><br/>
<span class='tline' id='l570' data-llen='12429:12439'>　隂陽相遇之義也</span><br/>
<span class='tline' id='l571' data-llen='12439:12455'>象曰天下有風姤后以施命誥四方</span><br/>
<span class='tline' id='l572' data-llen='12455:12478'>　卦以巽下乾上為姤其象為天下有風夫風在天下</span><br/>
<span class='tline' id='l573' data-llen='12478:12501'>　則萬物无不遇者聖王體此以施令誥于四方孰敢</span><br/>
<span class='tline' id='l574' data-llen='12501:12528'><a onclick="displayPageImage('KR1a0022', 'WYG', '007-32b' );" name="007-32b" class="pb">[007-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='12528:12551'>　不聼從者人君舉措未有无所法象者風雷皆號令</span><br/>
<span class='tline' id='l576' data-llen='12551:12574'>　之象也凡可以動物者皆風也風以動之則物无不</span><br/>
<span class='tline' id='l577' data-llen='12574:12597'>　遇者故朝廷之命令猶天之有風也風行草偃則物</span><br/>
<span class='tline' id='l578' data-llen='12597:12621'>　无不披靡者聖人𤼵號施今以播誥四方取象於姤</span><br/>
<span class='tline' id='l579' data-llen='12621:12629'>　義无餘藴矣</span><br/>
<span class='tline' id='l580' data-llen='12629:12649'>初六擊于金柅貞吉有攸徃見凶羸豕孚蹢躅</span><br/>
<span class='tline' id='l581' data-llen='12649:12661'>象曰繋于金柅柔道牽也</span><br/>
<span class='tline' id='l582' data-llen='12661:12684'>　姤之時隂方長而未盛如小人在内而黨與未應制</span><br/>
<span class='tline' id='l583' data-llen='12684:12711'><a onclick="displayPageImage('KR1a0022', 'WYG', '007-33a' );" name="007-33a" class="pb">[007-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='12711:12734'>　之不于其漸則滋蔓難圗矣故繋于金柅金柅者在</span><br/>
<span class='tline' id='l585' data-llen='12734:12757'>　車之下以金為之所以止輪令不動也九二陽剛而</span><br/>
<span class='tline' id='l586' data-llen='12757:12780'>　位乎中正比近于初與初同體能止初者也故以為</span><br/>
<span class='tline' id='l587' data-llen='12780:12803'>　象如小人寖長之始其勢未盛有剛陽得位之君子</span><br/>
<span class='tline' id='l588' data-llen='12803:12826'>　以正道格之使其私欲不行則貞而獲吉矣有攸往</span><br/>
<span class='tline' id='l589' data-llen='12826:12849'>　見凶者小人之性猶女子也无所繋而任其所之恣</span><br/>
<span class='tline' id='l590' data-llen='12849:12872'>　其所覩則凶之道也羸豕孚蹢躅者豕方羸弱之時</span><br/>
<span class='tline' id='l591' data-llen='12872:12895'>　若无能為者及其羸而制之則易初六㣲隂豕之羸</span><br/>
<span class='tline' id='l592' data-llen='12895:12922'><a onclick="displayPageImage('KR1a0022', 'WYG', '007-33b' );" name="007-33b" class="pb">[007-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='12922:12945'>　者也小人之初其勢未盛然其中誠有一跳踉之志</span><br/>
<span class='tline' id='l594' data-llen='12945:12968'>　矣不能有所繋而恣其所往何所不至乎象言繋于</span><br/>
<span class='tline' id='l595' data-llen='12968:12991'>　金柅柔道牽也小人之初必有牽制之使繋于一則</span><br/>
<span class='tline' id='l596' data-llen='12991:12998'>　无能為矣</span><br/>
<span class='tline' id='l597' data-llen='12998:13010'>九二包有魚无咎不利賔</span><br/>
<span class='tline' id='l598' data-llen='13010:13022'>象曰包有魚義不及賔也</span><br/>
<span class='tline' id='l599' data-llen='13022:13045'>　二逺君而近民五陽在上一隂在下故初有民之象</span><br/>
<span class='tline' id='l600' data-llen='13045:13068'>　初六㣲隂未有主而二先得之四雖正應然初已從</span><br/>
<span class='tline' id='l601' data-llen='13068:13095'><a onclick="displayPageImage('KR1a0022', 'WYG', '007-34a' );" name="007-34a" class="pb">[007-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13095:13118'>　二四不能主而反為賔如陳勝所遣将相得其地即</span><br/>
<span class='tline' id='l603' data-llen='13118:13141'>　王其地有其民武臣至邯鄲自立為趙王韓廣得燕</span><br/>
<span class='tline' id='l604' data-llen='13141:13164'>　自立為燕王如此豈賔之利哉稱賔則體敵而无君</span><br/>
<span class='tline' id='l605' data-llen='13164:13187'>　臣之分矣二擅有其民宜其有咎也方民思其主之</span><br/>
<span class='tline' id='l606' data-llen='13187:13210'>　時五剛莫適為主雖有正應不能禁二之自専故曰</span><br/>
<span class='tline' id='l607' data-llen='13210:13233'>　包有魚无咎包謂包裹之易之取象言豈一端象言</span><br/>
<span class='tline' id='l608' data-llen='13233:13257'>　包有魚義不及賔者既王其地有其民豈復顧其賔哉</span><br/>
<span class='tline' id='l609' data-llen='13257:13272'>九三臀无膚其行次且厲无大咎</span><br/>
<span class='tline' id='l610' data-llen='13272:13299'><a onclick="displayPageImage('KR1a0022', 'WYG', '007-34b' );" name="007-34b" class="pb">[007-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='13299:13311'>象曰其行次且行未牽也</span><br/>
<span class='tline' id='l612' data-llen='13311:13334'>　三與初同體皆處下卦初切近于二為二所得故九</span><br/>
<span class='tline' id='l613' data-llen='13334:13357'>　三失據如臀之无膚也退而從初則礙于二捨之而</span><br/>
<span class='tline' id='l614' data-llen='13357:13380'>　進則三陽阨于上故其行次且次且難進之象處此</span><br/>
<span class='tline' id='l615' data-llen='13380:13403'>　勢者其凶可知然三以剛健而寓陽位非闇弱之人</span><br/>
<span class='tline' id='l616' data-llen='13403:13426'>　必能惕厲自強故无大咎也咎不至大者小或不免</span><br/>
<span class='tline' id='l617' data-llen='13426:13449'>　耳象言其行次且行未牽者不為上下所牽制也知</span><br/>
<span class='tline' id='l618' data-llen='13449:13472'>　初之不可據而義不反顧知上未易犯而不敢直前</span><br/>
<span class='tline' id='l619' data-llen='13472:13499'><a onclick="displayPageImage('KR1a0022', 'WYG', '007-35a' );" name="007-35a" class="pb">[007-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='13499:13511'>　此所以獲免乎咎悔也</span><br/>
<span class='tline' id='l621' data-llen='13511:13520'>九四包无魚起凶</span><br/>
<span class='tline' id='l622' data-llen='13520:13531'>象曰无魚之凶逺民也</span><br/>
<span class='tline' id='l623' data-llen='13531:13554'>　九四與初六為正應位尊而近君然初已為二所據</span><br/>
<span class='tline' id='l624' data-llen='13554:13577'>　是不得乎民如包之无魚有所作為則凶矣起者興</span><br/>
<span class='tline' id='l625' data-llen='13577:13600'>　事造業之謂上欲興事造業而百姓不與孰與成功</span><br/>
<span class='tline' id='l626' data-llen='13600:13623'>　哉易之師曰剛中而應行險以順而民從之夫用兵</span><br/>
<span class='tline' id='l627' data-llen='13623:13646'>　行師驅民于萬死一生之地而民不敢不從者以吾</span><br/>
<span class='tline' id='l628' data-llen='13646:13673'><a onclick="displayPageImage('KR1a0022', 'WYG', '007-35b' );" name="007-35b" class="pb">[007-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='13673:13696'>　能有其衆也故地中有水為師師衆也吾能包而有</span><br/>
<span class='tline' id='l630' data-llen='13696:13719'>　之然後可以大有為于天下湯伐桀武王伐紂順乎</span><br/>
<span class='tline' id='l631' data-llen='13719:13742'>　天而應乎人不有其民豈足以興師動衆乎象言包</span><br/>
<span class='tline' id='l632' data-llen='13742:13765'>　无魚逺民也以九四近君而逺民雖勢足以有行而</span><br/>
<span class='tline' id='l633' data-llen='13765:13774'>　民不與故凶也</span><br/>
<span class='tline' id='l634' data-llen='13774:13789'>九五以杞包𤓰含章有隕自天</span><br/>
<span class='tline' id='l635' data-llen='13789:13809'>象曰九五含章中正也有隕自天志不舍命也</span><br/>
<span class='tline' id='l636' data-llen='13809:13834'>　杞剛勁之木𤓰柔弱蔓延而善附物杞九二也𤓰初</span><br/>
<span class='tline' id='l637' data-llen='13834:13861'><a onclick="displayPageImage('KR1a0022', 'WYG', '007-36a' );" name="007-36a" class="pb">[007-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='13861:13884'>　六也九五為姤之主與二同徳所謂剛遇中正也當</span><br/>
<span class='tline' id='l639' data-llen='13884:13907'>　隂長之時小人欲傾摇君子聖人思有以制之豈自</span><br/>
<span class='tline' id='l640' data-llen='13907:13930'>　用其聰明哉必有剛果之臣折其芽蘖而包容之不</span><br/>
<span class='tline' id='l641' data-llen='13930:13953'>　使滋蔓難圗也故九五之君但含章而已含章者含</span><br/>
<span class='tline' id='l642' data-llen='13953:13976'>　畜其至美之徳而不暴露也此制小人之道也故福</span><br/>
<span class='tline' id='l643' data-llen='13976:13999'>　慶自天而降小人无能為矣象言九五含章中正者</span><br/>
<span class='tline' id='l644' data-llen='13999:14022'>　位乎中正而用中正之道故可端拱无為晦跡蔵用</span><br/>
<span class='tline' id='l645' data-llen='14022:14045'>　小人自退聴矣有隕自天志不舍命者天之所令謂</span><br/>
<span class='tline' id='l646' data-llen='14045:14072'><a onclick="displayPageImage('KR1a0022', 'WYG', '007-36b' );" name="007-36b" class="pb">[007-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='14072:14095'>　之命當隂陽代謝君子小人相為傾奪之時但任賢</span><br/>
<span class='tline' id='l648' data-llen='14095:14118'>　使能一聴天命而我无容私焉故天弗能違而降之</span><br/>
<span class='tline' id='l649' data-llen='14118:14124'>　福慶也</span><br/>
<span class='tline' id='l650' data-llen='14124:14134'>上九姤其角吝无咎</span><br/>
<span class='tline' id='l651' data-llen='14134:14145'>象曰姤其角上窮吝也</span><br/>
<span class='tline' id='l652' data-llen='14145:14168'>　角者剛而上窮之象姤以遇為主物之交感无非遇</span><br/>
<span class='tline' id='l653' data-llen='14168:14191'>　者而君臣為大九以陽剛乗五而處姤之終此大臣</span><br/>
<span class='tline' id='l654' data-llen='14191:14214'>　位極乎人臣有凌犯之志者小人乗權勢之乆貪得</span><br/>
<span class='tline' id='l655' data-llen='14214:14241'><a onclick="displayPageImage('KR1a0022', 'WYG', '007-37a' );" name="007-37a" class="pb">[007-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='14241:14264'>　无已如坤之上六龍戰于野理必傾覆則吝道也禍</span><br/>
<span class='tline' id='l657' data-llen='14264:14287'>　自已取何咎于人乎象曰姤其角上窮吝者姤至于</span><br/>
<span class='tline' id='l658' data-llen='14287:14310'>　上窮而吝其始在乎患失而已終至覆族滅頂之禍</span><br/>
<span class='tline' id='l659' data-llen='14310:14317'>　悔可及乎</span><br/>
<span class='tline' id='l660' data-llen='14317:14320'>　</span><br/>
<span class='tline' id='l661' data-llen='14320:14323'>　</span><br/>
<span class='tline' id='l662' data-llen='14323:14326'>　</span><br/>
<span class='tline' id='l663' data-llen='14326:14329'>　</span><br/>
<span class='tline' id='l664' data-llen='14329:14356'><a onclick="displayPageImage('KR1a0022', 'WYG', '007-37b' );" name="007-37b" class="pb">[007-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='14356:14359'>　</span><br/>
<span class='tline' id='l666' data-llen='14359:14362'>　</span><br/>
<span class='tline' id='l667' data-llen='14362:14365'>　</span><br/>
<span class='tline' id='l668' data-llen='14365:14368'>　</span><br/>
<span class='tline' id='l669' data-llen='14368:14371'>　</span><br/>
<span class='tline' id='l670' data-llen='14371:14374'>　</span><br/>
<span class='tline' id='l671' data-llen='14374:14377'>　</span><br/>
<span class='tline' id='l672' data-llen='14377:14386'>　讀易詳説卷七</span><br/>
</p>
<p><br/>
</p>
  </div>
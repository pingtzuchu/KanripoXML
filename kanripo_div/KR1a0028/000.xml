<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0028', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:199'>欽定四庫全書　　　　　經部一</span><br/>
<span class='tline' id='l9' data-llen='199:215'>　周易經傳集解　　　　　易類</span><br/>
<span class='tline' id='l10' data-llen='215:221'>　　提要</span><br/>
<span class='tline' id='l11' data-llen='221:247'>　　　　<span class='krp-note'>臣/</span>等謹案周易經傳集解三十六卷宋林栗</span><br/>
<span class='tline' id='l12' data-llen='247:270'>　　　　撰栗字黄中福清人紹興十二年進士官至</span><br/>
<span class='tline' id='l13' data-llen='270:293'>　　　　兵部侍郎與朱子論易及西銘不合遂上疏</span><br/>
<span class='tline' id='l14' data-llen='293:316'>　　　　論朱子時太常博士葉適侍御史胡晉臣皆</span><br/>
<span class='tline' id='l15' data-llen='316:339'>　　　　助朱子劾栗因罷知泉州乂移明州卒謚簡</span><br/>
<span class='tline' id='l16' data-llen='339:365'><a onclick="displayPageImage('KR1a0028', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='365:388'>　　　　肅事蹟具宋史本傳是書淳熙十二年四月</span><br/>
<span class='tline' id='l18' data-llen='388:411'>　　　　嘗進於朝首列進書表貼黄勅諭各一道栗</span><br/>
<span class='tline' id='l19' data-llen='411:434'>　　　　自序一篇貼黄稱本名周易爻象序雜指解</span><br/>
<span class='tline' id='l20' data-llen='434:457'>　　　　後以未能該舉彖詞擊詞文言説卦乃改今</span><br/>
<span class='tline' id='l21' data-llen='457:480'>　　　　名王應麟玉海稱具書經傳三十二卷繫詞</span><br/>
<span class='tline' id='l22' data-llen='480:503'>　　　　上下二卷文言説卦序雜本文共一卷河圗</span><br/>
<span class='tline' id='l23' data-llen='503:526'>　　　　洛書八卦九疇大衍總會圖六十四卦立成</span><br/>
<span class='tline' id='l24' data-llen='526:549'>　　　　圖大衍揲蓍解共一卷與今本合當時與朱</span><br/>
<span class='tline' id='l25' data-llen='549:575'><a onclick="displayPageImage('KR1a0028', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='575:599'>　　　　子所争者今不可考朱子語𩔖中惟載論繋</span><br/>
<span class='tline' id='l27' data-llen='599:622'>　　　　詞一條謂栗以太極生兩儀包四象四象包</span><br/>
<span class='tline' id='l28' data-llen='622:645'>　　　　八卦與聖人所謂生者意思不同其餘則無</span><br/>
<span class='tline' id='l29' data-llen='645:668'>　　　　所排斥朱彝尊經義考引董真卿之言謂其</span><br/>
<span class='tline' id='l30' data-llen='668:691'>　　　　説每卦必兼互體約象覆卦為太泥時楊敬</span><br/>
<span class='tline' id='l31' data-llen='691:714'>　　　　仲有易論黄中有易解或曰黄中文字可毁</span><br/>
<span class='tline' id='l32' data-llen='714:737'>　　　　朱子曰却是楊敬仲文字可毁是朱子併不</span><br/>
<span class='tline' id='l33' data-llen='737:760'>　　　　欲廢其書考陳振孫書録解題曰其與朱侍</span><br/>
<span class='tline' id='l34' data-llen='760:786'><a onclick="displayPageImage('KR1a0028', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='786:809'>　　　　講有違言以論易不合今以事理推之於時</span><br/>
<span class='tline' id='l36' data-llen='809:832'>　　　　朱子負盛名駸駸嚮用而栗之登第在朱子</span><br/>
<span class='tline' id='l37' data-llen='832:855'>　　　　前七年既以前軰自居又朱子方除兵部郎</span><br/>
<span class='tline' id='l38' data-llen='855:878'>　　　　中而栗為兵部侍郎正其所屬詞色相軋兩</span><br/>
<span class='tline' id='l39' data-llen='878:901'>　　　　不肯下遂互激而成訐奏葢其釁始于論易</span><br/>
<span class='tline' id='l40' data-llen='901:924'>　　　　而其故不全由于論易故振孫云然後人以</span><br/>
<span class='tline' id='l41' data-llen='924:947'>　　　　朱子之故遂廢栗書似非朱子之意矣經義</span><br/>
<span class='tline' id='l42' data-llen='947:970'>　　　　考又曰福清林黄中金華唐與政皆博通經</span><br/>
<span class='tline' id='l43' data-llen='970:996'><a onclick="displayPageImage('KR1a0028', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='996:1019'>　　　　學而一糾朱子一為朱子所糾其所著經説</span><br/>
<span class='tline' id='l45' data-llen='1019:1042'>　　　　學者遂置而不問與政之書無復存者黄中</span><br/>
<span class='tline' id='l46' data-llen='1042:1065'>　　　　雖有易解而流傳未廣恐後冺没然當黄中</span><br/>
<span class='tline' id='l47' data-llen='1065:1088'>　　　　既歿勉齊黄氏為文祭之其畧曰嗟哉我公</span><br/>
<span class='tline' id='l48' data-llen='1088:1111'>　　　　受天勁氣為時直臣玩羲經之爻象究筆削</span><br/>
<span class='tline' id='l49' data-llen='1111:1134'>　　　　于獲麟至其立朝正色茍咈吾意雖當世大</span><br/>
<span class='tline' id='l50' data-llen='1134:1157'>　　　　儒或見排斥苟異吾趨雖前賢篤論亦不樂</span><br/>
<span class='tline' id='l51' data-llen='1157:1180'>　　　　于因循規公之過而公之近仁者抑可見矣</span><br/>
<span class='tline' id='l52' data-llen='1180:1206'><a onclick="displayPageImage('KR1a0028', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1206:1230'>　　　　論者固不以一𤯝而掩其大醇也勉齋為文</span><br/>
<span class='tline' id='l54' data-llen='1230:1253'>　　　　公髙弟而好惡之公推許之至若是然則黄</span><br/>
<span class='tline' id='l55' data-llen='1253:1276'>　　　　中之易其可不傳鈔乎持論頗為平允昔劉</span><br/>
<span class='tline' id='l56' data-llen='1276:1299'>　　　　安世與伊川程子各為一代偉人其元城語</span><br/>
<span class='tline' id='l57' data-llen='1299:1322'>　　　　録盡言集亦不以嘗劾程子而廢耿南仲媚</span><br/>
<span class='tline' id='l58' data-llen='1322:1345'>　　　　敵誤國易祓依附權姦其所撰易解今亦並</span><br/>
<span class='tline' id='l59' data-llen='1345:1368'>　　　　行栗雖不得比安世視南仲與祓則有間矣</span><br/>
<span class='tline' id='l60' data-llen='1368:1391'>　　　　故仍録其書而併存彝尊之論焉乾隆四十</span><br/>
<span class='tline' id='l61' data-llen='1391:1417'><a onclick="displayPageImage('KR1a0028', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1417:1430'>　　　　六年九月恭校上</span><br/>
<span class='tline' id='l63' data-llen='1430:1462'>　　　　　　　總纂官<span class='krp-note'>臣/</span>紀呁<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l64' data-llen='1462:1487'>　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
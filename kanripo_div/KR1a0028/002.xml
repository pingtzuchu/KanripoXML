<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0028', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　周易經傳集解卷二</span><br/>
<span class='tline' id='l10' data-llen='202:222'>　　　　　　　　　　　　宋　林栗　撰</span><br/>
<span class='tline' id='l11' data-llen='222:225'>　</span><br/>
<span class='tline' id='l12' data-llen='225:228'>　</span><br/>
<span class='tline' id='l13' data-llen='228:231'>　</span><br/>
<span class='tline' id='l14' data-llen='231:234'>　</span><br/>
<span class='tline' id='l15' data-llen='234:257'>序卦曰有天地然後萬物生焉盈天地之間者惟萬物</span><br/>
<span class='tline' id='l16' data-llen='257:283'><a onclick="displayPageImage('KR1a0028', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='283:301'>故受之以屯屯者盈也屯者物之始生也</span><br/>
<span class='tline' id='l18' data-llen='301:332'>　屯之成卦變坤之初五二爻而成也變者何也乾交於坤故其象不得不</span><br/>
<span class='tline' id='l19' data-llen='332:364'>　變也天地不交萬物不生乾坤既成列矣必自其始交而言之始交而成震</span><br/>
<span class='tline' id='l20' data-llen='364:395'>　震在下而始然重卦之𧰼非三畫之震所能偹也若取諸重震則非始</span><br/>
<span class='tline' id='l21' data-llen='395:427'>　交之義也故自其交以至於通而言之始通而成坎坎在中為通始乎震通</span><br/>
<span class='tline' id='l22' data-llen='427:454'>　乎坎物之所生也故謂之屯屯者盈也萬物盈乎天地之間者</span><br/>
<span class='tline' id='l23' data-llen='454:480'>　也萬盈數也数之積也自一至十天地之数而屯之畫具矣</span><br/>
<span class='tline' id='l24' data-llen='480:503'>　屯者物之始生也物生之始形質未定其数己盈乎</span><br/>
<span class='tline' id='l25' data-llen='503:529'><a onclick="displayPageImage('KR1a0028', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='529:552'>　天地之間矣是何也震坎之中有坤艮之象焉坤也</span><br/>
<span class='tline' id='l27' data-llen='552:575'>　者萬物之所致養也艮也者萬物之所成終而成始</span><br/>
<span class='tline' id='l28' data-llen='575:598'>　也則其盈滿天地不亦宜乎夫子所作十翼先儒既</span><br/>
<span class='tline' id='l29' data-llen='598:621'>　取其釋彖大小象文言分係於經學者便於尋繹自</span><br/>
<span class='tline' id='l30' data-llen='621:644'>　漢以來未之有改而獨係辭説卦序卦雜卦至今為</span><br/>
<span class='tline' id='l31' data-llen='644:667'>　完篇夫説卦止於八物而係辭領略綱紀固不可得</span><br/>
<span class='tline' id='l32' data-llen='667:690'>　而分係之矣若夫序雜二篇條陳其用无所遺漏宜</span><br/>
<span class='tline' id='l33' data-llen='690:713'>　與象彖同其離合然而不之取者序卦皆相因雜卦</span><br/>
<span class='tline' id='l34' data-llen='713:739'><a onclick="displayPageImage('KR1a0028', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='739:762'>　皆相交相因之義近於淺易相交之辭㡬於隱者是</span><br/>
<span class='tline' id='l36' data-llen='762:785'>　以學者難言之而又疑其未必然也未必然者妄也</span><br/>
<span class='tline' id='l37' data-llen='785:808'>　楊雄有言曰聖人之言天也豈妄乎夫序卦者卦之</span><br/>
<span class='tline' id='l38' data-llen='808:831'>　所以相推而立也雜卦者卦之所以相錯而成也相</span><br/>
<span class='tline' id='l39' data-llen='831:854'>　推故相因相錯故相交是六十四卦之所從出也今</span><br/>
<span class='tline' id='l40' data-llen='854:878'>　将尋其流探其源而不知𣲖之所從别可乎雖然理</span><br/>
<span class='tline' id='l41' data-llen='878:901'>　則萬殊其歸一揆既曰相因又曰相交何也曰相因</span><br/>
<span class='tline' id='l42' data-llen='901:924'>　如一二相交如竒偶一之與二乃其所以為竒偶故</span><br/>
<span class='tline' id='l43' data-llen='924:950'><a onclick="displayPageImage('KR1a0028', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='950:973'>　不同於雅頌典謨訓誥之書於其本篇各冠以夫子</span><br/>
<span class='tline' id='l45' data-llen='973:996'>　之序獨遺易而不取者惑也愚故倣彖象之例取序</span><br/>
<span class='tline' id='l46' data-llen='996:1020'>　卦一篇自屯而下釋於逐卦之首而雜卦之義辨於爻</span><br/>
<span class='tline' id='l47' data-llen='1020:1040'>　象之前至於本篇自如其舊學者得以考焉</span><br/>
<span class='tline' id='l48' data-llen='1040:1063'>屯元亨利貞勿用有攸往利建侯彖曰屯剛柔始交而</span><br/>
<span class='tline' id='l49' data-llen='1063:1086'>難生動乎險中大亨貞雷雨之動滿盈天造草昧宜建</span><br/>
<span class='tline' id='l50' data-llen='1086:1092'>侯而不寜</span><br/>
<span class='tline' id='l51' data-llen='1092:1115'>　稱天地之徳曰乾坤稱乾坤之徳曰元亨利貞无以</span><br/>
<span class='tline' id='l52' data-llen='1115:1141'><a onclick="displayPageImage('KR1a0028', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1141:1164'>　加於此矣屯之成卦震下坎上而稱其徳亦曰元亨</span><br/>
<span class='tline' id='l54' data-llen='1164:1187'>　利貞何也曰屯也者乾坤變而其氣通也是乃其所</span><br/>
<span class='tline' id='l55' data-llen='1187:1210'>　以為乾坤者也其稱之盛不亦宜乎或曰震坎成卦</span><br/>
<span class='tline' id='l56' data-llen='1210:1233'>　而取諸乾坤以為義夫六十四象孰非乾坤者而元</span><br/>
<span class='tline' id='l57' data-llen='1233:1256'>　亨利貞獨稱於屯臨随无妄革何也曰之数卦者各</span><br/>
<span class='tline' id='l58' data-llen='1256:1279'>　有其義未暇悉数也若夫屯者震坎之所成也震坎</span><br/>
<span class='tline' id='l59' data-llen='1279:1302'>　成而坤艮著然後屯象立也震為元坎為亨為利艮</span><br/>
<span class='tline' id='l60' data-llen='1302:1325'>　為貞始終之義偹也天氣下降地氣上騰乾之象見</span><br/>
<span class='tline' id='l61' data-llen='1325:1351'><a onclick="displayPageImage('KR1a0028', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1351:1374'>　於三子坤之象偹於三爻生成之義无不偹矣是故</span><br/>
<span class='tline' id='l63' data-llen='1374:1397'>　兼乎四徳而稱之也夫子釋之言大而不言元明其</span><br/>
<span class='tline' id='l64' data-llen='1397:1420'>　所自來也言亨而不言利明其兼之也可謂晦而章</span><br/>
<span class='tline' id='l65' data-llen='1420:1444'>　矣然而勿用有攸往何也曰震一陽在下為始又為動</span><br/>
<span class='tline' id='l66' data-llen='1444:1467'>　坎一陽在中為通又為險為陥故曰剛柔始交而難</span><br/>
<span class='tline' id='l67' data-llen='1467:1490'>　生動乎險中夫險難在前見利而動未有无悔者也</span><br/>
<span class='tline' id='l68' data-llen='1490:1513'>　故戒之曰勿用有攸往然而利建侯何也曰坤者乾</span><br/>
<span class='tline' id='l69' data-llen='1513:1536'>　之配也代乾之主也震坎艮者乾之子也成乾之用</span><br/>
<span class='tline' id='l70' data-llen='1536:1562'><a onclick="displayPageImage('KR1a0028', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1562:1585'>　也是故先王建邦設都立之司牧以長治之君人者</span><br/>
<span class='tline' id='l72' data-llen='1585:1608'>　不勞而天下治矣焉用攸往哉夫乾之彖曰元亨利</span><br/>
<span class='tline' id='l73' data-llen='1608:1631'>　貞而不曰有攸往者君道也坤之彖曰元亨利牝馬</span><br/>
<span class='tline' id='l74' data-llen='1631:1654'>　之貞君子有攸往者臣道也屯之彖曰元亨利貞勿</span><br/>
<span class='tline' id='l75' data-llen='1654:1677'>　用有攸往利建侯者合而言之也天下歸往謂之王</span><br/>
<span class='tline' id='l76' data-llen='1677:1700'>　受君之民而為之牧謂之侯伯若皆不往則險難无</span><br/>
<span class='tline' id='l77' data-llen='1700:1723'>　自而濟矣故曰雷雨之動滿盈天造草昧宜建侯而</span><br/>
<span class='tline' id='l78' data-llen='1723:1746'>　不寜夫天之所為者茫昧而不可知其可見者雷雨</span><br/>
<span class='tline' id='l79' data-llen='1746:1772'><a onclick="displayPageImage('KR1a0028', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1772:1795'>　滿盈而已是以勿用有攸往而利建侯也或曰子以</span><br/>
<span class='tline' id='l81' data-llen='1795:1818'>　四象為義而夫子之釋彖曰但言雷雨而不及坤艮</span><br/>
<span class='tline' id='l82' data-llen='1818:1841'>　何哉曰夫子不云乎易有四象所以示也夫震坎者</span><br/>
<span class='tline' id='l83' data-llen='1841:1865'>　所以為屯也既已為屯矣雖不言震坎可也是故文王</span><br/>
<span class='tline' id='l84' data-llen='1865:1888'>　周公但言屯而未甞言震坎也坤也者震坎之所致</span><br/>
<span class='tline' id='l85' data-llen='1888:1911'>　飬艮者震坎之所終始也既已為震坎矣雖不言坤</span><br/>
<span class='tline' id='l86' data-llen='1911:1934'>　艮可也是故夫子言震坎而未嘗言坤艮也斯不亦</span><br/>
<span class='tline' id='l87' data-llen='1934:1957'>　舉一隅之意乎學者苟以為不然則震坎之所以為</span><br/>
<span class='tline' id='l88' data-llen='1957:1983'><a onclick="displayPageImage('KR1a0028', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1983:2006'>　屯屯之所以為元亨利貞吾不知其何從而得此象</span><br/>
<span class='tline' id='l90' data-llen='2006:2018'>　又係之以如此之辭也</span><br/>
<span class='tline' id='l91' data-llen='2018:2030'>象曰雲雷屯君子以經綸</span><br/>
<span class='tline' id='l92' data-llen='2030:2053'>　雲雷坎震也雲雷者所以為雨也方其未雨也滿盈</span><br/>
<span class='tline' id='l93' data-llen='2053:2076'>　乎天地之間是以謂之屯也君子觀此屯之象以經</span><br/>
<span class='tline' id='l94' data-llen='2076:2099'>　綸天下之事業猶雲與雷動而膏澤随之也經綸之</span><br/>
<span class='tline' id='l95' data-llen='2099:2122'>　為言組織之未成云爾然經之綸之所以為組織也</span><br/>
<span class='tline' id='l96' data-llen='2122:2145'>　其亦雲雷而未雨之義乎或曰雲雨皆坎也不謂之</span><br/>
<span class='tline' id='l97' data-llen='2145:2171'><a onclick="displayPageImage('KR1a0028', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2171:2194'>　雨而謂之雲何也曰雨在雷上雷至雨未至是以謂</span><br/>
<span class='tline' id='l99' data-llen='2194:2217'>　之雲也然而其彖又曰雲雷之動滿盈何也曰雲為</span><br/>
<span class='tline' id='l100' data-llen='2217:2240'>　雨而未成者也謂之雷雨之動不亦可乎既雨則解</span><br/>
<span class='tline' id='l101' data-llen='2240:2251'>　矣而何滿盈之有哉</span><br/>
<span class='tline' id='l102' data-llen='2251:2263'>雜卦曰屯見而不失其居</span><br/>
<span class='tline' id='l103' data-llen='2263:2288'>　自坤而屯𥘉與五變而三不變也變於𥘉而配在四</span><br/>
<span class='tline' id='l104' data-llen='2288:2311'>　變於五而配在二何不屯之有哉三上不變莫適為</span><br/>
<span class='tline' id='l105' data-llen='2311:2334'>　配是其所以為屯也三變則為既濟矣夫隂陽相求</span><br/>
<span class='tline' id='l106' data-llen='2334:2360'><a onclick="displayPageImage('KR1a0028', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2360:2383'>　物之情也三陽位也在屯之世剛柔始交民无定主</span><br/>
<span class='tline' id='l108' data-llen='2383:2406'>　以六居之能无争乎是以為屯六三求於上六而弗</span><br/>
<span class='tline' id='l109' data-llen='2406:2430'>　之應介於二四而莫之與二将應五四将應𥘉三為</span><br/>
<span class='tline' id='l110' data-llen='2430:2453'>　之難是以謂之屯也夫天无二日民无二王使三而</span><br/>
<span class='tline' id='l111' data-llen='2453:2477'>　不為之難彼為二陽者亦莫能相抑也是故𥘉以四</span><br/>
<span class='tline' id='l112' data-llen='2477:2501'>　為配而承於二五以二為配而比於四據兩立之𫝑</span><br/>
<span class='tline' id='l113' data-llen='2501:2525'>　挾猜疑之情其為屯難不亦宜乎然𥘉與四二與五</span><br/>
<span class='tline' id='l114' data-llen='2525:2549'>　皆不失其正而二五又中也其在爻𥘉四有婚媾之</span><br/>
<span class='tline' id='l115' data-llen='2549:2575'><a onclick="displayPageImage('KR1a0028', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2575:2598'>　利二五有小大之屯何也曰天地交而為泰不交則</span><br/>
<span class='tline' id='l117' data-llen='2598:2621'>　為否乾下於四坤升於四是以為見也九五在上六</span><br/>
<span class='tline' id='l118' data-llen='2621:2643'>　二在下是以為屯也此所謂見而不失其居者乎</span><br/>
<span class='tline' id='l119' data-llen='2643:2667'>𥘉九磐桓利居貞利建侯象曰雖磐桓志行正也以貴</span><br/>
<span class='tline' id='l120' data-llen='2667:2675'>下賤大得民也</span><br/>
<span class='tline' id='l121' data-llen='2675:2700'>　𥘉九震也以陽居剛而在下卦之𥘉應乎六四而承</span><br/>
<span class='tline' id='l122' data-llen='2700:2723'>　乎六二二爻皆坤而四又坎也故曰磐桓説者謂磐</span><br/>
<span class='tline' id='l123' data-llen='2723:2746'>　桓為回旋失之矣夫磐如磐桓如桓磐大石也桓大</span><br/>
<span class='tline' id='l124' data-llen='2746:2772'><a onclick="displayPageImage('KR1a0028', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2772:2795'>　木也石磐於地故謂之磐易曰鴻漸于磐木亘於地</span><br/>
<span class='tline' id='l126' data-llen='2795:2818'>　故謂之桓詩曰松栢桓桓是也磐桓與介于石之義</span><br/>
<span class='tline' id='l127' data-llen='2818:2841'>　同謂居貞也或曰震為動為躁而取磐桓以為義然</span><br/>
<span class='tline' id='l128' data-llen='2841:2864'>　則艮之象於何取之曰艮者震之所自來也震者艮</span><br/>
<span class='tline' id='l129' data-llen='2864:2887'>　之所從出也艮終而震始艮少而震長是故震為大</span><br/>
<span class='tline' id='l130' data-llen='2887:2910'>　塗而艮為小石震為蒼筤而艮為堅莭震為重門而</span><br/>
<span class='tline' id='l131' data-llen='2910:2933'>　艮為門闕皆相因之義也豫之六二介于石者艮也</span><br/>
<span class='tline' id='l132' data-llen='2933:2957'>　其不終日者出乎震也今也震居坤下三隂乘之猶未</span><br/>
<span class='tline' id='l133' data-llen='2957:2983'><a onclick="displayPageImage('KR1a0028', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2983:3006'>　離乎艮也謂之磐桓不亦宜乎夫静不極者其動不</span><br/>
<span class='tline' id='l135' data-llen='3006:3029'>　威守不固者其發不勇根不深者其末不茂基不大</span><br/>
<span class='tline' id='l136' data-llen='3029:3053'>　者其上不廣故曰利居貞利建侯以九居初正也君子</span><br/>
<span class='tline' id='l137' data-llen='3053:3076'>　居得其正民之所歸是以能建侯也居天下之廣居</span><br/>
<span class='tline' id='l138' data-llen='3076:3099'>　行天下之大道是之謂居貞也有天下而君之列爵</span><br/>
<span class='tline' id='l139' data-llen='3099:3122'>　分土法制號令我之自出是以謂建侯也故曰譬如</span><br/>
<span class='tline' id='l140' data-llen='3122:3145'>　北辰居其所而衆星拱之彖所謂勿用有攸往是也</span><br/>
<span class='tline' id='l141' data-llen='3145:3168'>　震為長男有天子象坤為臣妾有諸侯萬民之象方</span><br/>
<span class='tline' id='l142' data-llen='3168:3194'><a onclick="displayPageImage('KR1a0028', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3194:3218'>　屯之𥘉婚媾未定男不下女无以得妻君不下士无</span><br/>
<span class='tline' id='l144' data-llen='3218:3243'>　以得臣𥘉九以陽下隂以貴下賤卑𫝑而尊賢先人</span><br/>
<span class='tline' id='l145' data-llen='3243:3267'>　而後已民之歸之如水之就下是故𥘉體乎震不得</span><br/>
<span class='tline' id='l146' data-llen='3267:3290'>　不上行四體乎坎不得不就下上體乎坤不得不順</span><br/>
<span class='tline' id='l147' data-llen='3290:3313'>　服是以得民而建候也故曰雖磐桓志行正也以貴</span><br/>
<span class='tline' id='l148' data-llen='3313:3322'>　下賤大得民也</span><br/>
<span class='tline' id='l149' data-llen='3322:3345'>六三屯如邅如乗馬班如匪冦婚媾女子貞不字十年</span><br/>
<span class='tline' id='l150' data-llen='3345:3365'>乃字象曰六二之難乗剛也十年乃字反常也</span><br/>
<span class='tline' id='l151' data-llen='3365:3391'><a onclick="displayPageImage('KR1a0028', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3391:3414'>　六二坤也以隂居柔而在下卦之中應於九五而乗</span><br/>
<span class='tline' id='l153' data-llen='3414:3438'>　乎𥘉九二爻皆震也承於六三三則艮也故曰屯如</span><br/>
<span class='tline' id='l154' data-llen='3438:3461'>　邅如屯難也邅回而不進也故曰乗馬班如春秋傳</span><br/>
<span class='tline' id='l155' data-llen='3461:3484'>　曰有班馬之聲杜氏曰班别也乾為馬馬陽物也震</span><br/>
<span class='tline' id='l156' data-llen='3484:3508'>　坎艮得乾之一體是以皆稱之也二之如𥘉非其所</span><br/>
<span class='tline' id='l157' data-llen='3508:3531'>　乗是故有班馬之象古者大事不乗異産乗馬班如</span><br/>
<span class='tline' id='l158' data-llen='3531:3554'>　其欲去之亟矣然五在險中四為之難三方守之正</span><br/>
<span class='tline' id='l159' data-llen='3554:3577'>　三遏其衝故曰匪冦婚媾女子貞不字四與上皆坎</span><br/>
<span class='tline' id='l160' data-llen='3577:3603'><a onclick="displayPageImage('KR1a0028', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3603:3626'>　也坎為盗故有冦象二五平應匪冦之故則婚媾矣</span><br/>
<span class='tline' id='l162' data-llen='3626:3649'>　婚媾也者言其以正合也女子者未嫁之稱也六五</span><br/>
<span class='tline' id='l163' data-llen='3649:3672'>　居中守正故有女子之象然體坤而配五又有為母</span><br/>
<span class='tline' id='l164' data-llen='3672:3695'>　之道焉字母道也婚媾則字矣既曰婚媾又曰不字</span><br/>
<span class='tline' id='l165' data-llen='3695:3718'>　何也曰夫婦之道男先女女乃從之君臣之義君先</span><br/>
<span class='tline' id='l166' data-llen='3718:3741'>　下士士乃應之合六五體震而止行不肯下逮六二</span><br/>
<span class='tline' id='l167' data-llen='3741:3764'>　體坤而後和莫敢先求又有二爻實為之間故雖婚</span><br/>
<span class='tline' id='l168' data-llen='3764:3787'>　媾既成猶十年而不字也夫士之仕猶女之嫁也不</span><br/>
<span class='tline' id='l169' data-llen='3787:3814'><a onclick="displayPageImage('KR1a0028', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3814:3837'>　曰士貞而曰女子貞者女子待禮而行貞而不可犯</span><br/>
<span class='tline' id='l171' data-llen='3837:3860'>　於士為猶嚴也雖牝牡之情室家之願陽唱而隂和</span><br/>
<span class='tline' id='l172' data-llen='3860:3883'>　男行而女從自然之理也方屯之時隂陽相求三字</span><br/>
<span class='tline' id='l173' data-llen='3883:3906'>　六正而有五爲之配其終不字而已乎故曰十年乃</span><br/>
<span class='tline' id='l174' data-llen='3906:3929'>　字十者数之終也大運之行也数終必變運周必復</span><br/>
<span class='tline' id='l175' data-llen='3929:3952'>　二五相易婚媾字矣雷雨作觧其十年之数乎故子</span><br/>
<span class='tline' id='l176' data-llen='3952:3970'>　曰六二之難乗剛也十年乃字反常也</span><br/>
<span class='tline' id='l177' data-llen='3970:3993'>六三即鹿无虞惟入于林中君子幾不如舍往吝象曰</span><br/>
<span class='tline' id='l178' data-llen='3993:4020'><a onclick="displayPageImage('KR1a0028', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4020:4038'>即鹿无虞以從禽也君子舍之往吝窮也</span><br/>
<span class='tline' id='l180' data-llen='4038:4061'>　六三以隂居剛而在下卦之上上體為艮下體亦為</span><br/>
<span class='tline' id='l181' data-llen='4061:4084'>　艮而介乎二四之坤應在上六上為坎又隂象也故</span><br/>
<span class='tline' id='l182' data-llen='4084:4107'>　曰即鹿无虞惟入于林中震坎重而坤艮具動乎險</span><br/>
<span class='tline' id='l183' data-llen='4107:4130'>　中所以為屯也坎艮成而隱伏鹿之象也坤為衆林</span><br/>
<span class='tline' id='l184' data-llen='4130:4153'>　中之象也三非陽也而居於剛自以為陽而求配於</span><br/>
<span class='tline' id='l185' data-llen='4153:4176'>　上六六不之應而介乎二四之間无徳而求民者也</span><br/>
<span class='tline' id='l186' data-llen='4176:4199'>　平世之民以魚為喻亂世之民以鹿為喻善走而難</span><br/>
<span class='tline' id='l187' data-llen='4199:4226'><a onclick="displayPageImage('KR1a0028', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4226:4249'>　馴也山林榛莽獸之窟宅虞人知之无徳而求民猶</span><br/>
<span class='tline' id='l189' data-llen='4249:4273'>　无虞而即鹿也夫𥘉九之為六二皆有其徳而得其</span><br/>
<span class='tline' id='l190' data-llen='4273:4296'>　配故以婚媾言之詩曰娶妻如之何匪媒不得取之</span><br/>
<span class='tline' id='l191' data-llen='4296:4319'>　有媒猶田之有虞也故田者必以虞人為指苟无虞</span><br/>
<span class='tline' id='l192' data-llen='4319:4342'>　而田无媒而娶皆冦也故曰君子舍之往吝窮也舍</span><br/>
<span class='tline' id='l193' data-llen='4342:4365'>　止也吝羞也艮在坎下見險而能止者也即鹿而无</span><br/>
<span class='tline' id='l194' data-llen='4365:4388'>　虞鹿不可得而入于林莾之中矣苟貪利而忘義險</span><br/>
<span class='tline' id='l195' data-llen='4388:4411'>　在前而不顧其自取困窮之羞不亦宜乎故子曰即</span><br/>
<span class='tline' id='l196' data-llen='4411:4438'><a onclick="displayPageImage('KR1a0028', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4438:4461'>　鹿无虞以從禽也君子舍之徃吝窮也或云别本以</span><br/>
<span class='tline' id='l198' data-llen='4461:4482'>　從禽也上有何字當從之君子舍之徃吝為句</span><br/>
<span class='tline' id='l199' data-llen='4482:4505'>六四乗馬班如求婚媾往吉无不利象曰求而往明也</span><br/>
<span class='tline' id='l200' data-llen='4505:4528'>　六四以隂居柔而在上卦之下上體為坎下體為坤</span><br/>
<span class='tline' id='l201' data-llen='4528:4552'>　應乎𥘉九之震而乗六三之艮故曰乗馬班如屯惟</span><br/>
<span class='tline' id='l202' data-llen='4552:4575'>　二陽而三爻皆言乗馬者明三體艮而居剛有為君</span><br/>
<span class='tline' id='l203' data-llen='4575:4599'>　之志也四配在𥘉而乗乎三以其所乗故亦有班如</span><br/>
<span class='tline' id='l204' data-llen='4599:4623'>　之象也乗馬班如則必舍之而從𥘉矣故曰求婚媾</span><br/>
<span class='tline' id='l205' data-llen='4623:4650'><a onclick="displayPageImage('KR1a0028', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4650:4674'>　往求𥘉也往者四也男先下女女乃從之君先下士</span><br/>
<span class='tline' id='l207' data-llen='4674:4697'>　士乃應之求而不往則失君不求而往則失臣二者</span><br/>
<span class='tline' id='l208' data-llen='4697:4721'>　皆過也𥘉九以陽而下隂體震而上行先求之義也</span><br/>
<span class='tline' id='l209' data-llen='4721:4744'>　六四以隂而從陽體坎而就下後往之義也故曰吉</span><br/>
<span class='tline' id='l210' data-llen='4744:4767'>　无不利男女皆正而家以肥君臣皆正而國以治如</span><br/>
<span class='tline' id='l211' data-llen='4767:4790'>　是之吉而有不利乎哉故子曰求而往明也君臣之</span><br/>
<span class='tline' id='l212' data-llen='4790:4814'>　間夫婦之際而可以不明乎哉𥘉九震為明六三艮</span><br/>
<span class='tline' id='l213' data-llen='4814:4831'>　為幽二爻見求而四之所往者明也</span><br/>
<span class='tline' id='l214' data-llen='4831:4858'><a onclick="displayPageImage('KR1a0028', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4858:4880'>九五屯其膏小貞吉大貞凶象曰屯其膏施未光也</span><br/>
<span class='tline' id='l216' data-llen='4880:4903'>　九五震也以陽居剛而在上卦之中應乎六二之坤</span><br/>
<span class='tline' id='l217' data-llen='4903:4926'>　而乗承皆坎也故曰屯其膏震為雷坎為雨膏澤之</span><br/>
<span class='tline' id='l218' data-llen='4926:4949'>　象也坤為主為民震為上行膏澤不下於下之象也</span><br/>
<span class='tline' id='l219' data-llen='4949:4972'>　五配在二而莫肯相求是以屯其膏而不下也陽為</span><br/>
<span class='tline' id='l220' data-llen='4972:4995'>　大隂為小大者五也君道也夫道也小者二也妻道</span><br/>
<span class='tline' id='l221' data-llen='4995:5018'>　也臣道也五正也二亦正也然女不求男不失其為</span><br/>
<span class='tline' id='l222' data-llen='5018:5041'>　女士不求君不失其為士小者以是為正則吉矣男</span><br/>
<span class='tline' id='l223' data-llen='5041:5068'><a onclick="displayPageImage('KR1a0028', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5068:5096'>　不下女旡以成其家君不下士旡以保其國大者以是為正莫之</span><br/>
<span class='tline' id='l225' data-llen='5096:5125'>　與矣欲旡凶得乎故初與五同於體震二與四同於體坤謂之婚媾</span><br/>
<span class='tline' id='l226' data-llen='5125:5154'>　而或利或屯者升降之不同也然雲雷之盈其終必雨二五反常十</span><br/>
<span class='tline' id='l227' data-llen='5154:5178'>　年乃字其雷雨作解之象乎故子曰屯其膏施未光也</span><br/>
<span class='tline' id='l228' data-llen='5178:5200'>上六乘馬班如泣血漣如象曰泣血漣如何可長也</span><br/>
<span class='tline' id='l229' data-llen='5200:5228'>　上六之象以隂居柔而在上卦之上應在六三而乗九五之震故</span><br/>
<span class='tline' id='l230' data-llen='5228:5255'>　曰乗馬班如上之與五非其所乗故亦有班如之象然二舍其</span><br/>
<span class='tline' id='l231' data-llen='5255:5284'>　班而適五四舍其班而適初各從其偶也上六舍其班而適三三隂</span><br/>
<span class='tline' id='l232' data-llen='5284:5311'><a onclick="displayPageImage('KR1a0028', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5311:5338'>　柔而體艮非其偶也故曰泣血漣如坎為憂傷為心病為血卦</span><br/>
<span class='tline' id='l234' data-llen='5338:5366'>　故有泣血之𧰼上六正反皆坎則漣如之象也居屯之極與五</span><br/>
<span class='tline' id='l235' data-llen='5366:5389'>　為鄰舍之而去悵悵然旡所之途窮泣血不亦宜乎</span><br/>
<span class='tline' id='l236' data-llen='5389:5392'>　</span><br/>
<span class='tline' id='l237' data-llen='5392:5395'>　</span><br/>
<span class='tline' id='l238' data-llen='5395:5398'>　</span><br/>
<span class='tline' id='l239' data-llen='5398:5401'>　</span><br/>
<span class='tline' id='l240' data-llen='5401:5424'>序卦曰屯者物之始生也物生必䝉故受之以䝉䝉者</span><br/>
<span class='tline' id='l241' data-llen='5424:5451'><a onclick="displayPageImage('KR1a0028', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5451:5459'>䝉也物之穉也</span><br/>
<span class='tline' id='l243' data-llen='5459:5482'>　䝉之成卦屯之反也覆而視屯䝉之象也乾坤之交</span><br/>
<span class='tline' id='l244' data-llen='5482:5505'>　由震而達乎坎由坎而終乎艮則屯䝉之序也夫䝉</span><br/>
<span class='tline' id='l245' data-llen='5505:5528'>　者冥昧之稱也掩蔽之義也萬物之生受隂陽之氣</span><br/>
<span class='tline' id='l246' data-llen='5528:5551'>　雜乎芒芴之間謂之屯勾萌胎卵有生而未達襁褓</span><br/>
<span class='tline' id='l247' data-llen='5551:5574'>　覆翼有識而未開則謂之䝉不屯則不生不䝉則不</span><br/>
<span class='tline' id='l248' data-llen='5574:5597'>　成是故屯之彖曰元亨利貞䝉之彖不曰元而曰亨</span><br/>
<span class='tline' id='l249' data-llen='5597:5606'>　利貞於義昭矣</span><br/>
<span class='tline' id='l250' data-llen='5606:5633'><a onclick="displayPageImage('KR1a0028', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5633:5657'>䝉亨匪我求童䝉童䝉求我𥘉筮告再三凟瀆則不告</span><br/>
<span class='tline' id='l252' data-llen='5657:5680'>利貞彖曰䝉山下有險險而止䝉䝉亨以亨行時中也</span><br/>
<span class='tline' id='l253' data-llen='5680:5704'>匪我求童䝉童䝉求我志應也𥘉筮告以剛中也再三</span><br/>
<span class='tline' id='l254' data-llen='5704:5721'>凟瀆則不告凟䝉也䝉以飬正聖功也</span><br/>
<span class='tline' id='l255' data-llen='5721:5744'>　下坎上震成卦曰䝉者坎為水艮為山坤為地艮為</span><br/>
<span class='tline' id='l256' data-llen='5744:5767'>　山為止水出於地而山止之故謂之䝉險䧟之中進</span><br/>
<span class='tline' id='l257' data-llen='5767:5790'>　而上行有物止而䝉之象也夫子但取其二象而釋</span><br/>
<span class='tline' id='l258' data-llen='5790:5813'>　之曰山下有險險而止䝉夫險能不出此其所以為</span><br/>
<span class='tline' id='l259' data-llen='5813:5840'><a onclick="displayPageImage('KR1a0028', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5840:5863'>　䝉也是故謂之童䝉謂之䝉闇謂之䝉蔀今曰䝉亨</span><br/>
<span class='tline' id='l261' data-llen='5863:5886'>　何也曰䝉亨䝉而求亨也非謂䝉者有時而亨也凢</span><br/>
<span class='tline' id='l262' data-llen='5886:5909'>　物之生形氣未定无以䝉之則暴露散越而不能以</span><br/>
<span class='tline' id='l263' data-llen='5909:5932'>　條暢遂茂人之聰明亦如是爾仁義禮智性所有也</span><br/>
<span class='tline' id='l264' data-llen='5932:5955'>　發而不中莭則流而入於邪飬之以正若火之始然</span><br/>
<span class='tline' id='l265' data-llen='5955:5978'>　泉之始達矣故曰䝉亨以亨行時中也以亨行者因</span><br/>
<span class='tline' id='l266' data-llen='5978:6002'>　其𫝑而利導之非揠苗而助之長也發而中莭不亦</span><br/>
<span class='tline' id='l267' data-llen='6002:6025'>　宜乎匪我求童䝉童䝉求我何也曰䝉之諸爻以上</span><br/>
<span class='tline' id='l268' data-llen='6025:6052'><a onclick="displayPageImage('KR1a0028', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6052:6075'>　䝉下為義其二陽先覺之象其四隂童䝉之象也陽</span><br/>
<span class='tline' id='l270' data-llen='6075:6099'>　為明阴為晦上為應下為求𥘉六之䝉九二發之六</span><br/>
<span class='tline' id='l271' data-llen='6099:6122'>　五之䝉上九撃之童䝉求我也三之不順四之獨逺</span><br/>
<span class='tline' id='l272' data-llen='6122:6145'>　匪我求童䝉也君子之教也來者弗距去者弗追人</span><br/>
<span class='tline' id='l273' data-llen='6145:6168'>　之求我斯應之矣彼不我求吾曷為即之哉故曰匪</span><br/>
<span class='tline' id='l274' data-llen='6168:6191'>　我求童䝉童䝉求我志應也志於應而已不志於求</span><br/>
<span class='tline' id='l275' data-llen='6191:6216'>　也𥘉筮告再三凟凟則不告𥘉之與二五之與上求</span><br/>
<span class='tline' id='l276' data-llen='6216:6240'>　則得之皆𥘉筮也三四之於上厯二三爻求而弗應</span><br/>
<span class='tline' id='l277' data-llen='6240:6267'><a onclick="displayPageImage('KR1a0028', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6267:6290'>　再三瀆也筮者所以求疑也齊戒以奉之肅恭以臨</span><br/>
<span class='tline' id='l279' data-llen='6290:6314'>　之弗敢凟之𥘉筮而不從又求改筮至于再至于三</span><br/>
<span class='tline' id='l280' data-llen='6314:6337'>　神弗之告矣詩云我龜既厭不我告猶君子之教也</span><br/>
<span class='tline' id='l281' data-llen='6337:6360'>　與其進不與其退人潔巳以進斯告之矣不憤不啓</span><br/>
<span class='tline' id='l282' data-llen='6360:6384'>　不悱不𤼵學而弗志問而弗思誨爾諄諱聼我藐藐</span><br/>
<span class='tline' id='l283' data-llen='6384:6408'>　又從而告之祗所以凟之也故曰𥘉筮告以剛中也</span><br/>
<span class='tline' id='l284' data-llen='6408:6431'>　再三凟凟則不告凟䝉也或曰二之位剛中固也上</span><br/>
<span class='tline' id='l285' data-llen='6431:6455'>　九亦曰剛中何哉曰此之謂時中也𥘉六以不中而</span><br/>
<span class='tline' id='l286' data-llen='6455:6482'><a onclick="displayPageImage('KR1a0028', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6482:6506'>　震坤遇險而止所以為䝉也今因䝉之𥘉以隂求九</span><br/>
<span class='tline' id='l288' data-llen='6506:6529'>　二故九二以中而發之六五之童䝉未失乎中也故</span><br/>
<span class='tline' id='l289' data-llen='6529:6552'>　上九為之禦冦而已禦冦者閑邪之義也然則九二</span><br/>
<span class='tline' id='l290' data-llen='6552:6576'>　之為剛中六五之謂時中其於𥘉筮告以亨行均也</span><br/>
<span class='tline' id='l291' data-llen='6576:6599'>　夫子之言盖互明矣利貞何也曰亨而利利而正乾</span><br/>
<span class='tline' id='l292' data-llen='6599:6622'>　坤之序也通乎坎成乎艮故係之也喜怒哀樂未發</span><br/>
<span class='tline' id='l293' data-llen='6622:6645'>　謂之中發而皆中莭謂之和惟精惟一允執厥中故</span><br/>
<span class='tline' id='l294' data-llen='6645:6668'>　曰䝉以飬正聖功也洪範聖時風若䝉恒風若夫聖</span><br/>
<span class='tline' id='l295' data-llen='6668:6695'><a onclick="displayPageImage('KR1a0028', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6695:6710'>　與䝉反象也可不深求其義乎</span><br/>
<span class='tline' id='l297' data-llen='6710:6726'>象曰山下出泉䝉君子以果行育徳</span><br/>
<span class='tline' id='l298' data-llen='6726:6749'>　山艮也泉坎也坎不曰水而曰泉者水在山下泉之</span><br/>
<span class='tline' id='l299' data-llen='6749:6772'>　象也泉出於山土石䝉之其源濫觴其及逺也无所</span><br/>
<span class='tline' id='l300' data-llen='6772:6795'>　不至故君子以之果行育徳果行者猶其不舍晝夜</span><br/>
<span class='tline' id='l301' data-llen='6795:6818'>　也育徳者猶其源深而流長也孟子曰源泉混混不</span><br/>
<span class='tline' id='l302' data-llen='6818:6842'>　舍晝夜盈科而後進放乎四海有本者如是是之取爾</span><br/>
<span class='tline' id='l303' data-llen='6842:6857'>　其山下出泉果行育徳之義乎</span><br/>
<span class='tline' id='l304' data-llen='6857:6884'><a onclick="displayPageImage('KR1a0028', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6884:6893'>雜卦曰䝉雜而著</span><br/>
<span class='tline' id='l306' data-llen='6893:6916'>　䝉者䝉也䝉之言覆也故爻以上䝉下為義日出而</span><br/>
<span class='tline' id='l307' data-llen='6916:6939'>　明入而晦故陽為明隂為䝉䝉者必求於人求人者</span><br/>
<span class='tline' id='l308' data-llen='6939:6962'>　未有不下之者也故下為求上為應中也飬不中才</span><br/>
<span class='tline' id='l309' data-llen='6962:6985'>　也飬不才故以陽居柔者人之所求也若以陽居剛</span><br/>
<span class='tline' id='l310' data-llen='6985:7008'>　則為獨善其身非䝉之所頼也以隂居柔剛困而不</span><br/>
<span class='tline' id='l311' data-llen='7008:7031'>　舉者終於䝉而已矣故曰䝉雜而著此之謂也今夫</span><br/>
<span class='tline' id='l312' data-llen='7031:7054'>　䝉者坎艮之所成也坎為幽比方之卦也艮為土東</span><br/>
<span class='tline' id='l313' data-llen='7054:7081'><a onclick="displayPageImage('KR1a0028', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7081:7104'>　北之卦也自坎而徂艮則為䝉自艮而徂震則為明</span><br/>
<span class='tline' id='l315' data-llen='7104:7127'>　矣然則坎從艮非求艮也将以求震也震也者艮之</span><br/>
<span class='tline' id='l316' data-llen='7127:7150'>　反也入乎坎而不止乎艮則何以能出乎震哉是故</span><br/>
<span class='tline' id='l317' data-llen='7150:7173'>　䝉之隂爻坎坤艮也其陽爻皆震也此則童䝉之所</span><br/>
<span class='tline' id='l318' data-llen='7173:7196'>　以來我者也或問説卦離為明今謂震為明何也曰</span><br/>
<span class='tline' id='l319' data-llen='7196:7219'>　離也者日中之明也震也者日出之明也䝉之求明</span><br/>
<span class='tline' id='l320' data-llen='7219:7235'>　猶夜之求旦也而豈日中為義乎</span><br/>
<span class='tline' id='l321' data-llen='7235:7259'>𥘉六發䝉利用刑人用説桎梏以往吝象曰利用刑人</span><br/>
<span class='tline' id='l322' data-llen='7259:7286'><a onclick="displayPageImage('KR1a0028', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7286:7292'>以正法也</span><br/>
<span class='tline' id='l324' data-llen='7292:7316'>　𥘉六坎也以隂居剛而在一卦之下承於九二之震</span><br/>
<span class='tline' id='l325' data-llen='7316:7340'>　其應六四四則艮也故曰𤼵䝉坎為幽震為明以幽</span><br/>
<span class='tline' id='l326' data-llen='7340:7364'>　求明𤼵䝉之象也在卦之下下愚之品聰明不開恣</span><br/>
<span class='tline' id='l327' data-llen='7364:7387'>　於情慾放僻邪侈无不為矣故曰利用刑人隂為刑</span><br/>
<span class='tline' id='l328' data-llen='7387:7410'>　坎為䧟䧟於刑者皆䝉象也震為動為决躁刑刑人</span><br/>
<span class='tline' id='l329' data-llen='7410:7434'>　之象也夫不教而殺謂之虐今䝉之𥘉不教而刑之</span><br/>
<span class='tline' id='l330' data-llen='7434:7457'>　何也曰陽為徳陽為刑震主施恵坎主幽䧟陽以坎</span><br/>
<span class='tline' id='l331' data-llen='7457:7484'><a onclick="displayPageImage('KR1a0028', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7484:7507'>　從震用刑輔徳者也故曰利利也者非以刑殺人為</span><br/>
<span class='tline' id='l333' data-llen='7507:7530'>　利也制為之刑以杜其非心加之明刑以兾其悛革</span><br/>
<span class='tline' id='l334' data-llen='7530:7553'>　斯為利也若有罪而刑殺又何利之有哉或曰刑一</span><br/>
<span class='tline' id='l335' data-llen='7553:7576'>　人而千萬人服豈非利乎曰不然者也刑所以利民</span><br/>
<span class='tline' id='l336' data-llen='7576:7599'>　也非毒民而以自利也若刑殺人劓人刑人而我以</span><br/>
<span class='tline' id='l337' data-llen='7599:7622'>　為利是誠何心哉故曰用説桎梏以往各坎為矯輮</span><br/>
<span class='tline' id='l338' data-llen='7622:7645'>　故有桎梏之象震為出故有説而往之象荀氏説卦</span><br/>
<span class='tline' id='l339' data-llen='7645:7668'>　坎為桎梏桎梏者所以械其首足也夫用刑然後説</span><br/>
<span class='tline' id='l340' data-llen='7668:7695'><a onclick="displayPageImage('KR1a0028', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7695:7718'>　之以往周官大司冦以圜土聚教罷民見害人者弗</span><br/>
<span class='tline' id='l342' data-llen='7718:7741'>　為冦餙而加明刑焉其不能改而出圜土者殺又以</span><br/>
<span class='tline' id='l343' data-llen='7741:7764'>　嘉石平罷民凢民之有罪而未䴡於法者桎梏而坐</span><br/>
<span class='tline' id='l344' data-llen='7764:7787'>　諸嘉石役諸司空使州里任之然後宥而舍之所謂</span><br/>
<span class='tline' id='l345' data-llen='7787:7810'>　説桎梏以往者不能改而出圜土者也於是而用刑</span><br/>
<span class='tline' id='l346' data-llen='7810:7833'>　焉一成而不可變者也死者不能復生斷者不可復</span><br/>
<span class='tline' id='l347' data-llen='7833:7856'>　續聖人之所不忍也故曰吝立法制用於加桎梏之</span><br/>
<span class='tline' id='l348' data-llen='7856:7879'>　前可謂利矣刑殺劓用於説桎梏之後亦有吝乎吝</span><br/>
<span class='tline' id='l349' data-llen='7879:7906'><a onclick="displayPageImage('KR1a0028', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7906:7930'>　之言羞者夫豈特罷民之羞為政者不能使民遷善改</span><br/>
<span class='tline' id='l351' data-llen='7930:7953'>　惡而至於用刑亦可羞矣故子曰利用刑人以正法</span><br/>
<span class='tline' id='l352' data-llen='7953:7977'>　也舜之命臯陶曰汝作士明於五刑以弼五教期予于</span><br/>
<span class='tline' id='l353' data-llen='7977:8000'>　治刑期于无刑者也甫刑曰伯夷降典折民惟刑士</span><br/>
<span class='tline' id='l354' data-llen='8000:8023'>　制百姓於刑之中以教祗徳皆正法之謂也而豈以</span><br/>
<span class='tline' id='l355' data-llen='8023:8032'>　刑殺人為利哉</span><br/>
<span class='tline' id='l356' data-llen='8032:8054'>九二包䝉吉納婦吉子克家象曰子克家剛柔接也</span><br/>
<span class='tline' id='l357' data-llen='8054:8077'>　九二震也以陽居柔而在下卦之中應乎六五而介</span><br/>
<span class='tline' id='l358' data-llen='8077:8104'><a onclick="displayPageImage('KR1a0028', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8104:8128'>　於𥘉三二爻皆坎而三又坤也故曰包䝉包覆藏也</span><br/>
<span class='tline' id='l360' data-llen='8128:8151'>　坎為隱伏故有包䝉之象以陽明之資震動之體而</span><br/>
<span class='tline' id='l361' data-llen='8151:8174'>　在隂柔險䧟之中以䝉自包者也君子之道闇然而</span><br/>
<span class='tline' id='l362' data-llen='8174:8198'>　日章有諸中而形諸外故曰吉然乗乎𥘉六有發䝉</span><br/>
<span class='tline' id='l363' data-llen='8198:8223'>　之象故又曰納婦吉婦謂𥘉也婦之𥘉歸未習夫家</span><br/>
<span class='tline' id='l364' data-llen='8223:8246'>　之事童䝉也納而教之正法以刑之辨之於早不亦</span><br/>
<span class='tline' id='l365' data-llen='8246:8269'>　吉乎詩曰刑于寡妻書曰觀厥刑于二女皆此之謂</span><br/>
<span class='tline' id='l366' data-llen='8269:8292'>　也故曰子克家震長子也能教其婦斯克其家矣或</span><br/>
<span class='tline' id='l367' data-llen='8292:8319'><a onclick="displayPageImage('KR1a0028', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8319:8342'>　曰二配在五不以五為婦乎曰䝉以上下為義五居</span><br/>
<span class='tline' id='l369' data-llen='8342:8365'>　尊非婦也曰然則六五為父九二為子乎曰非也對</span><br/>
<span class='tline' id='l370' data-llen='8365:8388'>　子而言則父剛而子柔今子克家而父為童䝉吾未</span><br/>
<span class='tline' id='l371' data-llen='8388:8411'>　之聞矣父在觀其志父没觀其行今父在而言克家</span><br/>
<span class='tline' id='l372' data-llen='8411:8434'>　吾亦未之聞矣曰然則九二何從而稱子乎曰五體</span><br/>
<span class='tline' id='l373' data-llen='8434:8457'>　坤坤為母隂柔居尊羣䝉所附非得九二剛中之子</span><br/>
<span class='tline' id='l374' data-llen='8457:8480'>　何以克其家乎故子曰克家剛柔接也言九二以剛</span><br/>
<span class='tline' id='l375' data-llen='8480:8503'>　明之才上接六五而任其任六五以柔順之徳下接</span><br/>
<span class='tline' id='l376' data-llen='8503:8530'><a onclick="displayPageImage('KR1a0028', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8530:8553'>　九二而行其道是以能克家也坎六四之象曰剛柔</span><br/>
<span class='tline' id='l378' data-llen='8553:8576'>　際者明二爻之象此言剛柔接者明上下之象也豈</span><br/>
<span class='tline' id='l379' data-llen='8576:8585'>　一時之苟指哉</span><br/>
<span class='tline' id='l380' data-llen='8585:8608'>六三勿用取女見金夫不有躬无攸利象曰勿用取女</span><br/>
<span class='tline' id='l381' data-llen='8608:8614'>行不順也</span><br/>
<span class='tline' id='l382' data-llen='8614:8637'>　六三上體為坤下體為坎以隂居剛而在下卦之上</span><br/>
<span class='tline' id='l383' data-llen='8637:8660'>　應乎上九而乗乎九二二爻皆震也承於六四四則</span><br/>
<span class='tline' id='l384' data-llen='8660:8683'>　艮也故曰勿用取女以隂居剛體坤而離乎坎近九</span><br/>
<span class='tline' id='l385' data-llen='8683:8710'><a onclick="displayPageImage('KR1a0028', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8710:8733'>　二而下比之女之不可取者也故曰見金夫不有躬</span><br/>
<span class='tline' id='l387' data-llen='8733:8756'>　无攸利金者剛也三之稱金猶其稱馬也皆得乾之</span><br/>
<span class='tline' id='l388' data-llen='8756:8779'>　一體故也夫之吉配也三配在上而比於二見剛夫</span><br/>
<span class='tline' id='l389' data-llen='8779:8802'>　而求之不自有其身者女之醜行也敗國亂家皆是</span><br/>
<span class='tline' id='l390' data-llen='8802:8825'>　物也何所往而利哉或曰何以知三之不待配而從</span><br/>
<span class='tline' id='l391' data-llen='8825:8848'>　二乎曰為其坎也坎為水水性趋下而乗乎二其求</span><br/>
<span class='tline' id='l392' data-llen='8848:8871'>　之也孰禦之哉故子曰勿用取女行不順也三體坤</span><br/>
<span class='tline' id='l393' data-llen='8871:8894'>　坤為順今雜乎坎而為不順之行是以聖人戒之也</span><br/>
<span class='tline' id='l394' data-llen='8894:8921'><a onclick="displayPageImage('KR1a0028', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8921:8938'>六四困䝉吝象曰困䝉之吝獨逺實也</span><br/>
<span class='tline' id='l396' data-llen='8938:8961'>　六四正反皆艮也以隂居柔而在上卦之下介於三</span><br/>
<span class='tline' id='l397' data-llen='8961:8985'>　五之間三與五皆坤而𥘉與二皆坎也故曰困䝉坤</span><br/>
<span class='tline' id='l398' data-llen='8985:9008'>　為黒坎為幽艮為止相與為暗昧者也困而不舉斯</span><br/>
<span class='tline' id='l399' data-llen='9008:9031'>　為下矣楊雄有言侍於君子晦斯光窒斯通今六四</span><br/>
<span class='tline' id='l400' data-llen='9031:9054'>　以隂柔之質而上下无陽不能近乎君子矣其困不</span><br/>
<span class='tline' id='l401' data-llen='9054:9077'>　亦宜乎故曰吝書曰逺耆徳比頑童是巳子曰困䝉</span><br/>
<span class='tline' id='l402' data-llen='9077:9100'>　之吝獨逺實也陽為實隂為虚實故有以分人虚故</span><br/>
<span class='tline' id='l403' data-llen='9100:9127'><a onclick="displayPageImage('KR1a0028', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9127:9150'>　可以受道六四以隂居柔而在三隂之中獨逺於陽</span><br/>
<span class='tline' id='l405' data-llen='9150:9157'>　宜其吝也</span><br/>
<span class='tline' id='l406' data-llen='9157:9174'>六五童䝉吉象曰童䝉之吉順以巽也</span><br/>
<span class='tline' id='l407' data-llen='9174:9197'>　六五坤也以隂居剛而在上卦之中隐乎九二而承</span><br/>
<span class='tline' id='l408' data-llen='9197:9220'>　於上九二爻皆震也故曰童䝉坤為順震為明以順</span><br/>
<span class='tline' id='l409' data-llen='9220:9243'>　求明童䝉之象也禮曰喜怒哀樂未發之謂中六五</span><br/>
<span class='tline' id='l410' data-llen='9243:9267'>　是也或曰六五之䝉有以異於𥘉六乎曰是何言與</span><br/>
<span class='tline' id='l411' data-llen='9267:9291'>　𥘉居最下下徳之質也五居尊位而以中行上智之</span><br/>
<span class='tline' id='l412' data-llen='9291:9318'><a onclick="displayPageImage('KR1a0028', 'WYG', '002-23b' );" name="002-23b" class="pb">[002-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9318:9341'>　資也上智之資而謂之童䝉何也曰童䝉者求人也</span><br/>
<span class='tline' id='l414' data-llen='9341:9364'>　禮恭然後可以言道之方辭順然後可以言道之理</span><br/>
<span class='tline' id='l415' data-llen='9364:9387'>　色從然後可以言道之致夫如是四海之内皆将輕</span><br/>
<span class='tline' id='l416' data-llen='9387:9410'>　千里而來告之以善故曰吉髙宗之誥曰以台正於</span><br/>
<span class='tline' id='l417' data-llen='9410:9434'>　四方台恐徳弗𩔖成王之誥曰維予小子不聰敬止</span><br/>
<span class='tline' id='l418' data-llen='9434:9457'>　此之謂童䝉也終始典于學厥修徳罔覺日就月將</span><br/>
<span class='tline' id='l419' data-llen='9457:9480'>　學有緝熈于光明斯之謂吉矣子曰童䝉之吉順以</span><br/>
<span class='tline' id='l420' data-llen='9480:9504'>　巽也坤為順因其𫝑而利導之非勉强而行之者也</span><br/>
<span class='tline' id='l421' data-llen='9504:9531'><a onclick="displayPageImage('KR1a0028', 'WYG', '002-24a' );" name="002-24a" class="pb">[002-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9531:9555'>　故夫九二上九皆震也而𥘉六則坎也六五則坤也</span><br/>
<span class='tline' id='l423' data-llen='9555:9578'>　坤為黒坎為幽其為䝉一也而坎為險坤為順此其</span><br/>
<span class='tline' id='l424' data-llen='9578:9602'>　所以不同歟或曰子以𥘉為下愚五為上智三四者</span><br/>
<span class='tline' id='l425' data-llen='9602:9625'>　中人之性歟曰然然則中人以下六三是也中人以</span><br/>
<span class='tline' id='l426' data-llen='9625:9648'>　上六四是也曷為其困且吝也曰三舍順而效逆四</span><br/>
<span class='tline' id='l427' data-llen='9648:9669'>　逺賢而比愚其不可以語上均矣困且吝宜哉</span><br/>
<span class='tline' id='l428' data-llen='9669:9692'>上九撃䝉不利為冦利禦冦象曰利用禦冦上下順也</span><br/>
<span class='tline' id='l429' data-llen='9692:9715'>　上九震也以陽居柔而在一卦之上應於六三而乗</span><br/>
<span class='tline' id='l430' data-llen='9715:9742'><a onclick="displayPageImage('KR1a0028', 'WYG', '002-24b' );" name="002-24b" class="pb">[002-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9742:9765'>　乎六五二爻皆坤而三又坎也故曰撃䝉説者皆以</span><br/>
<span class='tline' id='l432' data-llen='9765:9788'>　撃䝉為征伐之義非也夫既謂之䝉矣雖不帥教豈</span><br/>
<span class='tline' id='l433' data-llen='9788:9811'>　能得與我敵也哉教之弗帥君子猶矜其愚而将宥</span><br/>
<span class='tline' id='l434' data-llen='9811:9835'>　之不得巳而後刑之則𥘉六之刑人是也何至於與</span><br/>
<span class='tline' id='l435' data-llen='9835:9858'>　師動衆以力勝之乎或曰然則撃䝉何義也曰撃如</span><br/>
<span class='tline' id='l436' data-llen='9858:9881'>　撃鼓撃磬之撃陽者隂之所求也明者暗之所求也</span><br/>
<span class='tline' id='l437' data-llen='9881:9904'>　震為聲為動故有撃䝉之象瞽者不見泰山聾者不</span><br/>
<span class='tline' id='l438' data-llen='9904:9928'>　聞雷霆下愚之質也發之而後耳有聞目有見𥘉六</span><br/>
<span class='tline' id='l439' data-llen='9928:9955'><a onclick="displayPageImage('KR1a0028', 'WYG', '002-25a' );" name="002-25a" class="pb">[002-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9955:9978'>　謂之發䝉叩之小則小鳴叩之大則大鳴上智之資</span><br/>
<span class='tline' id='l441' data-llen='9978:10001'>　也觸之而无不應故六五謂之童䝉夫五以柔居尊</span><br/>
<span class='tline' id='l442' data-llen='10001:10024'>　委聼於上其終為聖為䝉在上九所以擊之何如耳</span><br/>
<span class='tline' id='l443' data-llen='10024:10047'>　故曰不利為冦利禦冦格其非心引之於當道所謂</span><br/>
<span class='tline' id='l444' data-llen='10047:10070'>　禦冦也逢君之惡納之於邪所謂為冦也有禦冦之</span><br/>
<span class='tline' id='l445' data-llen='10070:10093'>　臣則五為信順尚賢之君有為冦之臣則五為暗弱</span><br/>
<span class='tline' id='l446' data-llen='10093:10117'>　失權之主然則當其任者其非伊𫝊周公而誰可乎</span><br/>
<span class='tline' id='l447' data-llen='10117:10140'>　管蔡之流言曰公不利於孺子此則為冦也周公東</span><br/>
<span class='tline' id='l448' data-llen='10140:10167'><a onclick="displayPageImage('KR1a0028', 'WYG', '002-25b' );" name="002-25b" class="pb">[002-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10167:10190'>　征四國是皇此則禦冦也孟子曰有伊尹之志則可</span><br/>
<span class='tline' id='l450' data-llen='10190:10213'>　无伊尹之志則篡也或曰上九一爻兼有為冦禦冦</span><br/>
<span class='tline' id='l451' data-llen='10213:10236'>　之象乎曰有之六三坎也坎為冦有不順之行上與</span><br/>
<span class='tline' id='l452' data-llen='10236:10259'>　之配若不從之是與之為冦矣拒而不以刑禦之何</span><br/>
<span class='tline' id='l453' data-llen='10259:10282'>　以知其有利不利乎曰三以小人而乘君子之器既</span><br/>
<span class='tline' id='l454' data-llen='10282:10305'>　无攸利矣上而從之又何利之有焉故三言勿用取</span><br/>
<span class='tline' id='l455' data-llen='10305:10328'>　女上言不利為冦可謂深切著明矣子曰利用禦冦</span><br/>
<span class='tline' id='l456' data-llen='10328:10351'>　上下順也上為六五下為六三上下二爻皆有坤順</span><br/>
<span class='tline' id='l457' data-llen='10351:10378'><a onclick="displayPageImage('KR1a0028', 'WYG', '002-26a' );" name="002-26a" class="pb">[002-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10378:10401'>　之體故上九係之而无不應禦之而无不服功成於</span><br/>
<span class='tline' id='l459' data-llen='10401:10424'>　外而人主不疑委任於中而天下不議此非人臣之</span><br/>
<span class='tline' id='l460' data-llen='10424:10447'>　利天下國家之利也六五不順雖欲禦冦不可得矣</span><br/>
<span class='tline' id='l461' data-llen='10447:10470'>　六三不順雖欲擊䝉又可得乎周公所以居東三年</span><br/>
<span class='tline' id='l462' data-llen='10470:10484'>　而作䲭鶚之詩以遺成王也</span><br/>
<span class='tline' id='l463' data-llen='10484:10487'>　</span><br/>
<span class='tline' id='l464' data-llen='10487:10490'>　</span><br/>
<span class='tline' id='l465' data-llen='10490:10493'>　</span><br/>
<span class='tline' id='l466' data-llen='10493:10520'><a onclick="displayPageImage('KR1a0028', 'WYG', '002-26b' );" name="002-26b" class="pb">[002-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10520:10523'>　</span><br/>
<span class='tline' id='l468' data-llen='10523:10526'>　</span><br/>
<span class='tline' id='l469' data-llen='10526:10529'>　</span><br/>
<span class='tline' id='l470' data-llen='10529:10532'>　</span><br/>
<span class='tline' id='l471' data-llen='10532:10535'>　</span><br/>
<span class='tline' id='l472' data-llen='10535:10538'>　</span><br/>
<span class='tline' id='l473' data-llen='10538:10541'>　</span><br/>
<span class='tline' id='l474' data-llen='10541:10552'>　周易經傳集解卷二</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0028', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:204'>　周易經傳集解師比卷四</span><br/>
<span class='tline' id='l10' data-llen='204:225'>　　　　　　　　　　　　　宋　林栗　撰</span><br/>
<span class='tline' id='l11' data-llen='225:228'>　</span><br/>
<span class='tline' id='l12' data-llen='228:231'>　</span><br/>
<span class='tline' id='l13' data-llen='231:234'>　</span><br/>
<span class='tline' id='l14' data-llen='234:237'>　</span><br/>
<span class='tline' id='l15' data-llen='237:255'>序卦曰訟必有衆起故受以師師者衆也</span><br/>
<span class='tline' id='l16' data-llen='255:281'><a onclick="displayPageImage('KR1a0028', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='281:304'>　師訟之變也自訟而師下坎不動上乾變坤而成卦</span><br/>
<span class='tline' id='l18' data-llen='304:327'>　也乾自需而訟至於上九反入于淵是以變而為坤</span><br/>
<span class='tline' id='l19' data-llen='327:350'>　夫民有所不得其平而後至於訟訟而有以正之則</span><br/>
<span class='tline' id='l20' data-llen='350:373'>　始乎訟而卒於無訟是之謂治世及其亂也以訟濟</span><br/>
<span class='tline' id='l21' data-llen='373:396'>　訟相激為深而已有寃而无所訴有訴而无所直疾</span><br/>
<span class='tline' id='l22' data-llen='396:419'>　視其長上而幸其危亡其不起而為亂者未之有也</span><br/>
<span class='tline' id='l23' data-llen='419:442'>　是以秦之將亡其民皆欲倳刃於其長吏而後干戈</span><br/>
<span class='tline' id='l24' data-llen='442:465'>　之事興矣故曰訟必有衆起故受之以師師者衆也</span><br/>
<span class='tline' id='l25' data-llen='465:491'><a onclick="displayPageImage('KR1a0028', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='491:514'>　坤三為衆又合坎之二隂斯為大衆矣而坎中一陽</span><br/>
<span class='tline' id='l27' data-llen='514:537'>　實居下卦之中五隂雖衆莫能相攝其勢必歸於一</span><br/>
<span class='tline' id='l28' data-llen='537:560'>　陽一陽在下而為衆隂之主非行師之義而何以當</span><br/>
<span class='tline' id='l29' data-llen='560:571'>　之哉是以謂之師也</span><br/>
<span class='tline' id='l30' data-llen='571:594'>師貞大人吉无咎彖曰師衆也貞正也能以衆正可以</span><br/>
<span class='tline' id='l31' data-llen='594:617'>王矣剛中而應行險而順以此毒而天下而民從之吉</span><br/>
<span class='tline' id='l32' data-llen='617:623'>又何咎矣</span><br/>
<span class='tline' id='l33' data-llen='623:646'>　上坤下坎成卦曰師者坎為險震為動坤為衆為順</span><br/>
<span class='tline' id='l34' data-llen='646:672'><a onclick="displayPageImage('KR1a0028', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='672:695'>　以險動衆師旅之事也以順行險師旅之義也夫兵</span><br/>
<span class='tline' id='l36' data-llen='695:718'>　凶器也戰危事也聖人豈得已而用之哉將以誅除</span><br/>
<span class='tline' id='l37' data-llen='718:741'>　暴亂保衛生靈順天之心因民之欲興動大衆而人</span><br/>
<span class='tline' id='l38' data-llen='741:764'>　不以為勞驅之於萬死一生之地而人不以為怨凡</span><br/>
<span class='tline' id='l39' data-llen='764:787'>　以其順動之故也然十人之聚必聴其雄百夫之羣</span><br/>
<span class='tline' id='l40' data-llen='787:810'>　必建其長聚大衆而無以正之未見敵而先自敗矣</span><br/>
<span class='tline' id='l41' data-llen='810:833'>　故曰師貞貞正也政令之所自出也五隂而一陽則</span><br/>
<span class='tline' id='l42' data-llen='833:856'>　一陽為之正也一陽而於五隂之正號令賞罰莫敢</span><br/>
<span class='tline' id='l43' data-llen='856:882'><a onclick="displayPageImage('KR1a0028', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='882:905'>　不從位宜在上而反居於下何也師帥之義也有君</span><br/>
<span class='tline' id='l45' data-llen='905:928'>　在上而帥得專之雖君命有所不受應其義矣古者</span><br/>
<span class='tline' id='l46' data-llen='928:951'>　諸侯或七十里或五十里大者不過百里行軍用師</span><br/>
<span class='tline' id='l47' data-llen='951:974'>　未嘗不躬親之惟王者之師則命將統之王不親行</span><br/>
<span class='tline' id='l48' data-llen='974:997'>　也故曰大人吉大人謂五也子曰師衆也貞正也能</span><br/>
<span class='tline' id='l49' data-llen='997:1020'>　以衆正可以王矣傳曰師能左右之曰以衆之所奉</span><br/>
<span class='tline' id='l50' data-llen='1020:1043'>　以為正而我能以之不曰大人乎古易諸家皆作大</span><br/>
<span class='tline' id='l51' data-llen='1043:1066'>　自王弼以來本多作丈夫之丈九二有正衆之才而</span><br/>
<span class='tline' id='l52' data-llen='1066:1092'><a onclick="displayPageImage('KR1a0028', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1092:1115'>　屈下為其君六五以天下之衆而委聴於其臣殺伐</span><br/>
<span class='tline' id='l54' data-llen='1115:1138'>　果敢而上无猜疑之端威權假人而下无驕恣之漸</span><br/>
<span class='tline' id='l55' data-llen='1138:1161'>　夫何往而不濟故曰吉又曰无咎子曰剛中而應行</span><br/>
<span class='tline' id='l56' data-llen='1161:1184'>　險而順以此毒天下而民從之吉又何咎矣剛而得</span><br/>
<span class='tline' id='l57' data-llen='1184:1207'>　中志應於上二之所以吉无咎也行天下之險而順</span><br/>
<span class='tline' id='l58' data-llen='1207:1230'>　天下之心五之所以吉无咎也二爻之辭俱言之矣</span><br/>
<span class='tline' id='l59' data-llen='1230:1253'>　或曰震居坎中故曰行險而以六五當之何也曰師</span><br/>
<span class='tline' id='l60' data-llen='1253:1276'>　之二五相應者也二之行險五之命也金石草木莫</span><br/>
<span class='tline' id='l61' data-llen='1276:1302'><a onclick="displayPageImage('KR1a0028', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1302:1325'>　不有毒平居畏忌無所不至而疾病用之兵之除害</span><br/>
<span class='tline' id='l63' data-llen='1325:1348'>　猶治疾也聚天下不義之徒授之以不仁之器而教</span><br/>
<span class='tline' id='l64' data-llen='1348:1371'>　之以殺人之事以至仁伐至不仁猶有血流漂杵之</span><br/>
<span class='tline' id='l65' data-llen='1371:1394'>　禍夫是故謂之毒以毒被天下宜其怨苦然而民樂</span><br/>
<span class='tline' id='l66' data-llen='1394:1417'>　從之者順其心而除其害也應天順人吉又何咎哉</span><br/>
<span class='tline' id='l67' data-llen='1417:1433'>象曰地中有水師君子以容民畜衆</span><br/>
<span class='tline' id='l68' data-llen='1433:1456'>　地者坤也水者坎也地无所不容水无乎不在故君</span><br/>
<span class='tline' id='l69' data-llen='1456:1479'>　子以容民畜衆象之地中有水水之聚也三軍六師</span><br/>
<span class='tline' id='l70' data-llen='1479:1505'><a onclick="displayPageImage('KR1a0028', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1505:1528'>　民之聚也君子之聚民如地中之畜水則无流散奔</span><br/>
<span class='tline' id='l72' data-llen='1528:1551'>　衝之患矣卦言師衆本取諸坤而大象則取諸坎其</span><br/>
<span class='tline' id='l73' data-llen='1551:1557'>　歸一也</span><br/>
<span class='tline' id='l74' data-llen='1557:1565'>雜卦曰師憂也</span><br/>
<span class='tline' id='l75' data-llen='1565:1588'>　坎之一陽為五隂之主故有憂象坎為憂故也是故</span><br/>
<span class='tline' id='l76' data-llen='1588:1611'>　師之六爻皆取憂懼之義焉憂之如何興天下之衆</span><br/>
<span class='tline' id='l77' data-llen='1611:1634'>　而行天下之險是其所以憂也居人臣之位而有天</span><br/>
<span class='tline' id='l78' data-llen='1634:1657'>　下之權是其所以憂也夫九二者師之主也二在憂</span><br/>
<span class='tline' id='l79' data-llen='1657:1683'><a onclick="displayPageImage('KR1a0028', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1683:1706'>　懼之中而諸爻欲无憂懼得乎哉是故初六有失律</span><br/>
<span class='tline' id='l81' data-llen='1706:1729'>　之憂六三有無功之憂六四有失常之憂六五有不</span><br/>
<span class='tline' id='l82' data-llen='1729:1752'>　當之憂上六有亂邦之憂至於諸爻言吉必曰无咎</span><br/>
<span class='tline' id='l83' data-llen='1752:1761'>　其憂之也至矣</span><br/>
<span class='tline' id='l84' data-llen='1761:1782'>初六師出以律否臧凶象曰師出以律失律凶也</span><br/>
<span class='tline' id='l85' data-llen='1782:1805'>　初六坎也以隂居剛而在一卦之下上无其應而承</span><br/>
<span class='tline' id='l86' data-llen='1805:1828'>　於九二之震故曰師出以律否臧凶坎為律震為出</span><br/>
<span class='tline' id='l87' data-llen='1828:1851'>　古者出師授之同律所以整軍而經武也在師之初</span><br/>
<span class='tline' id='l88' data-llen='1851:1877'><a onclick="displayPageImage('KR1a0028', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1877:1900'>　有出師以律之象然以六居之未必能持律也四隂</span><br/>
<span class='tline' id='l90' data-llen='1900:1923'>　皆體坤居前而順九二之命見危臨難有不敢避獨</span><br/>
<span class='tline' id='l91' data-llen='1923:1946'>　初六體坎而居其後故有否臧之凶臧言律也否言</span><br/>
<span class='tline' id='l92' data-llen='1946:1969'>　失也出師之初而失其律凶可知也或曰以律訓臧</span><br/>
<span class='tline' id='l93' data-llen='1969:1992'>　未聞前詁曰臧之言善也善持律之謂也得律為臧</span><br/>
<span class='tline' id='l94' data-llen='1992:2015'>　失律為否復何疑乎師之初六後軍之象也後軍不</span><br/>
<span class='tline' id='l95' data-llen='2015:2038'>　整師之通患也使初而非隂則師之象毁矣及其為</span><br/>
<span class='tline' id='l96' data-llen='2038:2061'>　隂也又有失律之憂故聖人兩著其辭以明得失之</span><br/>
<span class='tline' id='l97' data-llen='2061:2087'><a onclick="displayPageImage('KR1a0028', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2087:2110'>　未可知而憂懼之不敢忘也子曰師出以律失律凶</span><br/>
<span class='tline' id='l99' data-llen='2110:2133'>　也否臧之義明白如此而古今諸儒不勝異説惟左</span><br/>
<span class='tline' id='l100' data-llen='2133:2156'>　氏傳為得之曰執事順成為臧逆為否否逋靡反或</span><br/>
<span class='tline' id='l101' data-llen='2156:2179'>　曰諸儒言律或以為律法之律或以為吹律之律二</span><br/>
<span class='tline' id='l102' data-llen='2179:2202'>　者將安折中曰法律本於吹律律起於黄鍾黄鍾坎</span><br/>
<span class='tline' id='l103' data-llen='2202:2225'>　也古者斷竹為律吹中聲以騐氣候輕重長短毫釐</span><br/>
<span class='tline' id='l104' data-llen='2225:2248'>　不差度量權衡於此而取則焉是以後世法令通謂</span><br/>
<span class='tline' id='l105' data-llen='2248:2271'>　之律取其無差忒也今此言否臧之凶直謂法律爾</span><br/>
<span class='tline' id='l106' data-llen='2271:2297'><a onclick="displayPageImage('KR1a0028', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2297:2320'>　非謂吹律以聴軍聲也若謂吹律以聴軍聲一樂師</span><br/>
<span class='tline' id='l108' data-llen='2320:2343'>　之職耳世無師曠戰勝攻取固自若也何以言其凶</span><br/>
<span class='tline' id='l109' data-llen='2343:2366'>　乎爾雅曰坎律銓也郭璞注曰易坎卦主法法律皆</span><br/>
<span class='tline' id='l110' data-llen='2366:2379'>　所以銓量輕重葢得之矣</span><br/>
<span class='tline' id='l111' data-llen='2379:2402'>九二在師中吉无咎王三錫命象曰在師中吉承天寵</span><br/>
<span class='tline' id='l112' data-llen='2402:2413'>也王三錫命懷萬邦也</span><br/>
<span class='tline' id='l113' data-llen='2413:2436'>　九二震也以陽居柔而在下卦之中應乎六五之坤</span><br/>
<span class='tline' id='l114' data-llen='2436:2459'>　而為羣隂之主故曰在師師衆也坤為衆為順震為</span><br/>
<span class='tline' id='l115' data-llen='2459:2485'><a onclick="displayPageImage('KR1a0028', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2485:2508'>　長為動動而順剛中而應故曰中吉无咎王三錫命</span><br/>
<span class='tline' id='l117' data-llen='2508:2531'>　一陽居下而為五隂之主六五聴之羣隂順之不在</span><br/>
<span class='tline' id='l118' data-llen='2531:2554'>　師而在國則權臣之象矣在師而不得中未可以言</span><br/>
<span class='tline' id='l119' data-llen='2554:2577'>　吉稟命則不畏專命則不臣專稟之貴乎中也猛則</span><br/>
<span class='tline' id='l120' data-llen='2577:2600'>　失恩寛則失威寛威之貴乎中也在師而得中是以</span><br/>
<span class='tline' id='l121' data-llen='2600:2623'>　吉而无咎也象所謂師正吉无咎是也王謂六五也</span><br/>
<span class='tline' id='l122' data-llen='2623:2646'>　自五至二所歴三爻三錫命也將帥而師而王之錫</span><br/>
<span class='tline' id='l123' data-llen='2646:2669'>　命至于再三所以昭寵渥而重其權也夫為將者所</span><br/>
<span class='tline' id='l124' data-llen='2669:2695'><a onclick="displayPageImage('KR1a0028', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2695:2718'>　有之師君之民也所行之賞罰君之柄也君與之民</span><br/>
<span class='tline' id='l126' data-llen='2718:2741'>　必與之柄可賞而賞可罰而罰可誅而誅可赦而赦</span><br/>
<span class='tline' id='l127' data-llen='2741:2764'>　百萬之衆莫敢不從所恃者君命也君无錫命跬步</span><br/>
<span class='tline' id='l128' data-llen='2764:2787'>　不可行矣是以古者遣帥推轂而命之曰閫外之事</span><br/>
<span class='tline' id='l129' data-llen='2787:2810'>　將軍主之猶以為未也而至于再至于三斯可以信</span><br/>
<span class='tline' id='l130' data-llen='2810:2833'>　其恩威而令其下矣故曰在師中吉承天寵也或曰</span><br/>
<span class='tline' id='l131' data-llen='2833:2856'>　六五坤也而曰承天寵何哉曰五者天之位也自天</span><br/>
<span class='tline' id='l132' data-llen='2856:2879'>　寵之吉无咎矣王三錫命懷萬邦也王之所以三錫</span><br/>
<span class='tline' id='l133' data-llen='2879:2905'><a onclick="displayPageImage('KR1a0028', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2905:2928'>　命者豈私於一師哉所以懐來萬邦也或曰寵一師</span><br/>
<span class='tline' id='l135' data-llen='2928:2951'>　而懷萬邦其義安在曰勤而見知忠而見信羣臣諸</span><br/>
<span class='tline' id='l136' data-llen='2951:2974'>　侯莫不勸矣不庭之方不率之國莫不懼矣好我者</span><br/>
<span class='tline' id='l137' data-llen='2974:2996'>　莫不勸惡我者莫不懼懷來之術有過於此者乎</span><br/>
<span class='tline' id='l138' data-llen='2996:3015'>六三師或輿尸凶象曰師或輿尸大无功也</span><br/>
<span class='tline' id='l139' data-llen='3015:3038'>　六三上體為坤下體為坎以隂居剛而在下卦之上</span><br/>
<span class='tline' id='l140' data-llen='3038:3061'>　上无其應而乗乎九二之震故曰師或輿尸凶夫六</span><br/>
<span class='tline' id='l141' data-llen='3061:3084'>　五者師之王也九二者師之帥也六五體坤坤為母</span><br/>
<span class='tline' id='l142' data-llen='3084:3110'><a onclick="displayPageImage('KR1a0028', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3110:3133'>　九二體震震為長男初六六三體坎坎為中男六四</span><br/>
<span class='tline' id='l144' data-llen='3133:3156'>　體艮艮為少男以九二剛中之才有六五柔上之應</span><br/>
<span class='tline' id='l145' data-llen='3156:3179'>　憑冡嗣之貴居師帥之任坎艮諸男莫不聴順此其</span><br/>
<span class='tline' id='l146' data-llen='3179:3202'>　所以吉也然母之於子親而不尊多愛而少威雖以</span><br/>
<span class='tline' id='l147' data-llen='3202:3225'>　師帥之權付之長子至於艮坎諸男未必不使之分</span><br/>
<span class='tline' id='l148' data-llen='3225:3248'>　其任也故或之或之者疑也輿者衆也尸者主也三</span><br/>
<span class='tline' id='l149' data-llen='3248:3271'>　四以坎艮而雜乎坤坤為衆故有輿尸之象行軍用</span><br/>
<span class='tline' id='l150' data-llen='3271:3294'>　師而衆主之則號令不一人心不齊甲可乙否莫知</span><br/>
<span class='tline' id='l151' data-llen='3294:3320'><a onclick="displayPageImage('KR1a0028', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3320:3343'>　適從如是而不敗者未之有也所以然者初六六三</span><br/>
<span class='tline' id='l153' data-llen='3343:3366'>　不當其位而四比於五有愛季之嫌故也子曰師或</span><br/>
<span class='tline' id='l154' data-llen='3366:3389'>　輿尸大无功也師无統一未戰先潰勞民費財而无</span><br/>
<span class='tline' id='l155' data-llen='3389:3412'>　尺寸之功固可以言凶矣何必前徒倒戈流血漂杵</span><br/>
<span class='tline' id='l156' data-llen='3412:3435'>　然後謂之凶乎程氏曰自古任將不專而致覆敗者</span><br/>
<span class='tline' id='l157' data-llen='3435:3455'>　晉荀林父邲之戰唐郭子儀相州之役是也</span><br/>
<span class='tline' id='l158' data-llen='3455:3474'>六四師左次无咎象曰左次无咎未失常也</span><br/>
<span class='tline' id='l159' data-llen='3474:3497'>　六四上體為坤下體為艮以隂居柔而在上卦之下</span><br/>
<span class='tline' id='l160' data-llen='3497:3523'><a onclick="displayPageImage('KR1a0028', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3523:3546'>　下无其應而承於六五之坤故曰師左次无咎坤為</span><br/>
<span class='tline' id='l162' data-llen='3546:3569'>　順艮為止故有左次之象老氏有言君子居則貴左</span><br/>
<span class='tline' id='l163' data-llen='3569:3592'>　用兵則貴右偏將軍處左上將軍處右則左者不用</span><br/>
<span class='tline' id='l164' data-llen='3592:3615'>　之地猶人之左手足不如右强也不用之地師之次</span><br/>
<span class='tline' id='l165' data-llen='3615:3638'>　舎也坤為地艮為山坎為水師之所次右背山林前</span><br/>
<span class='tline' id='l166' data-llen='3638:3661'>　左水澤六四皆水而次何也曰四之為艮其體反也</span><br/>
<span class='tline' id='l167' data-llen='3661:3684'>　故水澤為前左而山陵平地為右背矣以隂居剛體</span><br/>
<span class='tline' id='l168' data-llen='3684:3707'>　乎坤艮有輿尸之象為其背山左水有師次之象焉</span><br/>
<span class='tline' id='l169' data-llen='3707:3734'><a onclick="displayPageImage('KR1a0028', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3734:3757'>　是以變而言之也止則如山動則如雷師之道也故</span><br/>
<span class='tline' id='l171' data-llen='3757:3780'>　子曰左次无咎未失常也若以隂居剛則失其常矣</span><br/>
<span class='tline' id='l172' data-llen='3780:3803'>　而艮體尸之得為无咎乎哉説者謂六四自度非才</span><br/>
<span class='tline' id='l173' data-llen='3803:3826'>　而不敢進故得无咎夫師帥者社稷之司命政之存</span><br/>
<span class='tline' id='l174' data-llen='3826:3849'>　亡民之死生於是乎在可以非才而受其任乎既受</span><br/>
<span class='tline' id='l175' data-llen='3849:3872'>　任矣而巽儒不進謂人曰我不能雖復左次其能免</span><br/>
<span class='tline' id='l176' data-llen='3872:3876'>　乎</span><br/>
<span class='tline' id='l177' data-llen='3876:3899'>六五田有禽利執言无咎長子帥師弟子輿尸貞凶象</span><br/>
<span class='tline' id='l178' data-llen='3899:3926'><a onclick="displayPageImage('KR1a0028', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3926:3945'>曰長子帥師以中行也弟子輿尸使不當也</span><br/>
<span class='tline' id='l180' data-llen='3945:3968'>　言當作吉字之誤也今改正六五坤也以隂居剛而</span><br/>
<span class='tline' id='l181' data-llen='3968:3991'>　在上卦之中應乎九二之震而乗乎六四四坤艮也</span><br/>
<span class='tline' id='l182' data-llen='3991:4014'>　故曰田有禽利執坤為地故有田象艮為黔喙之屬</span><br/>
<span class='tline' id='l183' data-llen='4014:4037'>　故有禽象坤之有艮猶田之有禽也古者蒐苗獮狩</span><br/>
<span class='tline' id='l184' data-llen='4037:4060'>　通謂之田主於除害也禽入我田蹂踐禾稼利在於</span><br/>
<span class='tline' id='l185' data-llen='4060:4083'>　執不可縱舎若快心縱舎游田無度烈山澤而焚之</span><br/>
<span class='tline' id='l186' data-llen='4083:4106'>　則獸不得安其居人不得食其利矣傳曰利人土地</span><br/>
<span class='tline' id='l187' data-llen='4106:4133'><a onclick="displayPageImage('KR1a0028', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4133:4156'>　貨寳者謂之貪兵兵貪者敗不得已而起者謂之應</span><br/>
<span class='tline' id='l189' data-llen='4156:4179'>　兵應兵者勝蠻夷滑夏宼賊奸宄不得已而用師則</span><br/>
<span class='tline' id='l190' data-llen='4179:4202'>　執田禽之義也故曰吉无咎帝王之師所以無敵於</span><br/>
<span class='tline' id='l191' data-llen='4202:4225'>　天下者用此道也夫説者沿襲訛誣以執言為命辭</span><br/>
<span class='tline' id='l192' data-llen='4225:4248'>　陋矣夫動民以行不以法應天以實不以名克寛克</span><br/>
<span class='tline' id='l193' data-llen='4248:4271'>　仁彰信兆民東征西怨南征北怨豈區區執言而與</span><br/>
<span class='tline' id='l194' data-llen='4271:4294'>　之較哉故彖言大人吉无咎而二五之爻辭皆表而</span><br/>
<span class='tline' id='l195' data-llen='4294:4317'>　出之不以為贅者所以顯微而闡幽不得不然爾既</span><br/>
<span class='tline' id='l196' data-llen='4317:4344'><a onclick="displayPageImage('KR1a0028', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4344:4367'>　曰吉又曰无咎何也曰无咎者善補過也夫以九二</span><br/>
<span class='tline' id='l198' data-llen='4367:4390'>　在下而有震主之威六五居尊而行天下之險宜其</span><br/>
<span class='tline' id='l199' data-llen='4390:4413'>　有咎矣以其剛中而應行險而順故得无咎豈非善</span><br/>
<span class='tline' id='l200' data-llen='4413:4436'>　補過之謂乎故曰長子帥師弟子輿尸貞凶長子震</span><br/>
<span class='tline' id='l201' data-llen='4436:4459'>　也弟子坎艮也應於九二既有長子帥師之象乗乎</span><br/>
<span class='tline' id='l202' data-llen='4459:4482'>　三四復有弟子輿尸之憂夫柔順者五之所以為貞</span><br/>
<span class='tline' id='l203' data-llen='4482:4505'>　也委任九二而責其成不從中禦斯為善矣然柔而</span><br/>
<span class='tline' id='l204' data-llen='4505:4528'>　無斷則任不專一二三其責將有輿尸之凶矣故子</span><br/>
<span class='tline' id='l205' data-llen='4528:4555'><a onclick="displayPageImage('KR1a0028', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4555:4578'>　曰長子帥師以中行也弟子輿尸使不當也夫長子</span><br/>
<span class='tline' id='l207' data-llen='4578:4601'>　也者豈直謂其年長也哉以其剛中而行健當主帥</span><br/>
<span class='tline' id='l208' data-llen='4601:4624'>　之事斯謂之長子矣謂其有長人之材故也苟或任</span><br/>
<span class='tline' id='l209' data-llen='4624:4647'>　所不當十羊九牧無所適從欲无凶得乎或曰卦以</span><br/>
<span class='tline' id='l210' data-llen='4647:4670'>　一陽為五隂之主而六五謂之大人何也曰五者尊</span><br/>
<span class='tline' id='l211' data-llen='4670:4693'>　也六者柔也以柔居尊而九二為之應吾能左右而</span><br/>
<span class='tline' id='l212' data-llen='4693:4716'>　使之所謂能以衆者也坤為順震為動坎為險六五</span><br/>
<span class='tline' id='l213' data-llen='4716:4739'>　體坤而應乎正去險難而就平地所謂行險而順者</span><br/>
<span class='tline' id='l214' data-llen='4739:4766'><a onclick="displayPageImage('KR1a0028', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4766:4789'>　也謂之大人不亦宜乎世言用武之君往往皆以勇</span><br/>
<span class='tline' id='l216' data-llen='4789:4812'>　略冠世然後能之此淺俗之論非智識之談也老子</span><br/>
<span class='tline' id='l217' data-llen='4812:4835'>　曰强大處下柔弱處上夫惟不争故天下莫能與之</span><br/>
<span class='tline' id='l218' data-llen='4835:4858'>　争然則師之大人以六居五責成九二以收撥亂之</span><br/>
<span class='tline' id='l219' data-llen='4858:4881'>　功此韓信之所以為善將兵而髙帝之所以為善將</span><br/>
<span class='tline' id='l220' data-llen='4881:4904'>　將也臧宫馬武之徒所以鳴劍抵掌而光武之所以</span><br/>
<span class='tline' id='l221' data-llen='4904:4927'>　閉闗而謝質也文帝勞亞夫之軍軍門都尉曰軍中</span><br/>
<span class='tline' id='l222' data-llen='4927:4950'>　但聞將軍之令不聞天子之詔自非文帝有不能堪</span><br/>
<span class='tline' id='l223' data-llen='4950:4977'><a onclick="displayPageImage('KR1a0028', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4977:4990'>　以是知六五之為難能也</span><br/>
<span class='tline' id='l225' data-llen='4990:5013'>上六大君有命開國承家小人勿用象曰大君有命以</span><br/>
<span class='tline' id='l226' data-llen='5013:5026'>正功也小人勿用必亂邦也</span><br/>
<span class='tline' id='l227' data-llen='5026:5049'>　上六坤也以隂居柔而在一卦之上下无其應而乗</span><br/>
<span class='tline' id='l228' data-llen='5049:5072'>　乎六五之坤故曰大君有命開國承家五居天位故</span><br/>
<span class='tline' id='l229' data-llen='5072:5095'>　有君命之象坤為上為衆為國邑故有開國成家之</span><br/>
<span class='tline' id='l230' data-llen='5095:5118'>　象方師之初一陽在下而為之主五隂莫不順聴者</span><br/>
<span class='tline' id='l231' data-llen='5118:5141'>　行師之義也及夫開國承家而聴九二之制則無君</span><br/>
<span class='tline' id='l232' data-llen='5141:5168'><a onclick="displayPageImage('KR1a0028', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5168:5191'>　矣故必大君有命而後可以正其功上居一卦之終</span><br/>
<span class='tline' id='l234' data-llen='5191:5214'>　班師振旅論功行賞之時也故曰小人勿用大者開</span><br/>
<span class='tline' id='l235' data-llen='5214:5237'>　國而為公侯小者承家而為卿大夫而小人之有功</span><br/>
<span class='tline' id='l236' data-llen='5237:5260'>　賞之而勿用此為國久長之計也或曰謂之承家則</span><br/>
<span class='tline' id='l237' data-llen='5260:5283'>　必繼世而後可乎非此之謂也封之土而命之氏使</span><br/>
<span class='tline' id='l238' data-llen='5283:5306'>　其子孫得以承襲是之謂承家也甚哉小人之不可</span><br/>
<span class='tline' id='l239' data-llen='5306:5329'>　用也譬之猶虎狼蝮蝎然欲其不為民害不可得也</span><br/>
<span class='tline' id='l240' data-llen='5329:5352'>　聖人知其有功不可不賞也故戒以勿用而已或曰</span><br/>
<span class='tline' id='l241' data-llen='5352:5379'><a onclick="displayPageImage('KR1a0028', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5379:5402'>　小人之不可一日用也而使之有功何哉曰軍旅之</span><br/>
<span class='tline' id='l243' data-llen='5402:5425'>　事使智使勇使愚使貪古之道也豈暇問君子小人</span><br/>
<span class='tline' id='l244' data-llen='5425:5448'>　哉惟開國承家然後得而審理之武王克商大封於</span><br/>
<span class='tline' id='l245' data-llen='5448:5471'>　廟其詩曰賚説者謂有周賚子也言所以錫善人也</span><br/>
<span class='tline' id='l246' data-llen='5471:5494'>　孔子曰周有大賚善人是富八百諸侯三千虎士夫</span><br/>
<span class='tline' id='l247' data-llen='5494:5517'>　豈皆善人哉其處之必有道矣或曰功同賞異則必</span><br/>
<span class='tline' id='l248' data-llen='5517:5540'>　悍然而不平聖人將何以處之曰象至不仁封之有</span><br/>
<span class='tline' id='l249' data-llen='5540:5563'>　庳天子使吏治其國而納其貢賦焉何憂其悍而縱</span><br/>
<span class='tline' id='l250' data-llen='5563:5590'><a onclick="displayPageImage('KR1a0028', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5590:5613'>　其為暴也光武懲髙帝之事不任功臣得其道矣或</span><br/>
<span class='tline' id='l252' data-llen='5613:5636'>　曰師之諸爻孰為君子孰為小人曰九二六四上六</span><br/>
<span class='tline' id='l253' data-llen='5636:5659'>　君子也初六六三小人也以九居二德浮於位者也</span><br/>
<span class='tline' id='l254' data-llen='5659:5682'>　六四上六德稱其位者也初六六三則小人而乗君</span><br/>
<span class='tline' id='l255' data-llen='5682:5705'>　子之器也初與三為坎坎為小人故也是以諸爻无</span><br/>
<span class='tline' id='l256' data-llen='5705:5728'>　咎而初與三皆凶也子曰大君有命以正功也小人</span><br/>
<span class='tline' id='l257' data-llen='5728:5751'>　勿用必亂邦也夫大君者以公天下為心者也論功</span><br/>
<span class='tline' id='l258' data-llen='5751:5774'>　行賞蔑不正矣晉之王渾王濬隋之韓擒虎賀若弼</span><br/>
<span class='tline' id='l259' data-llen='5774:5801'><a onclick="displayPageImage('KR1a0028', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5801:5824'>　所以争功而不决者二主之不君從可知矣若漢髙</span><br/>
<span class='tline' id='l261' data-llen='5824:5839'>　帝有片言之喻孰敢不聽乎哉</span><br/>
<span class='tline' id='l262' data-llen='5839:5842'>　</span><br/>
<span class='tline' id='l263' data-llen='5842:5845'>　</span><br/>
<span class='tline' id='l264' data-llen='5845:5848'>　</span><br/>
<span class='tline' id='l265' data-llen='5848:5851'>　</span><br/>
<span class='tline' id='l266' data-llen='5851:5870'>序卦曰衆必有所比故受之以比比者比也</span><br/>
<span class='tline' id='l267' data-llen='5870:5896'>　比也者親附之謂也比之<span class='krp-note'>闕/</span>　　　　　　　　視</span><br/>
<span class='tline' id='l268' data-llen='5896:5923'><a onclick="displayPageImage('KR1a0028', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5923:5946'>　師比之象也夫師比五隂而一陽剛中而應行險而</span><br/>
<span class='tline' id='l270' data-llen='5946:5969'>　順均也其所以為師為比者二五之位尊卑之不同</span><br/>
<span class='tline' id='l271' data-llen='5969:5992'>　耳其在於二人臣之位也可以行師而非立國之道</span><br/>
<span class='tline' id='l272' data-llen='5992:6015'>　也其在於五人君之位也可以立國而非行師之義</span><br/>
<span class='tline' id='l273' data-llen='6015:6038'>　也是故九二者衆之所奉以為正也九五者衆之所</span><br/>
<span class='tline' id='l274' data-llen='6038:6061'>　戴以為君也書曰萬夫之長可以觀政九二之謂也</span><br/>
<span class='tline' id='l275' data-llen='6061:6084'>　又曰衆非元后何戴九五之謂也此師比之所以異</span><br/>
<span class='tline' id='l276' data-llen='6084:6088'>　也</span><br/>
<span class='tline' id='l277' data-llen='6088:6115'><a onclick="displayPageImage('KR1a0028', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6115:6138'>比吉原筮元永貞无咎不寧方來後夫凶彖曰比輔也</span><br/>
<span class='tline' id='l279' data-llen='6138:6161'>下順從也原筮元永貞无咎以剛中也不寧方來上下</span><br/>
<span class='tline' id='l280' data-llen='6161:6172'>應也後夫凶其道窮也</span><br/>
<span class='tline' id='l281' data-llen='6172:6195'>　下坤上坎成卦曰比者坤為衆為順艮為止坎為險</span><br/>
<span class='tline' id='l282' data-llen='6195:6218'>　衆而止于險比之勢也順而止乎險比之情也坎坤</span><br/>
<span class='tline' id='l283' data-llen='6218:6241'>　之中有震象焉所以為師也坤坎之中有艮象焉所</span><br/>
<span class='tline' id='l284' data-llen='6241:6264'>　以為比也或曰子於師之左次田之有禽皆以艮象</span><br/>
<span class='tline' id='l285' data-llen='6264:6287'>　言之矣於此乃曰坎坤有震而為師坤坎有艮而為</span><br/>
<span class='tline' id='l286' data-llen='6287:6314'><a onclick="displayPageImage('KR1a0028', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6314:6337'>　比何其相戾也曰易有四象謂正體也覆而取之又</span><br/>
<span class='tline' id='l288' data-llen='6337:6360'>　四象也一卦之彖據正體而言之及其在爻至四而</span><br/>
<span class='tline' id='l289' data-llen='6360:6383'>　止矣苟不覆之則五上二爻將無所取而三四二爻</span><br/>
<span class='tline' id='l290' data-llen='6383:6406'>　亦無以明反覆變化之義矣故曰雜物撰得辯是與</span><br/>
<span class='tline' id='l291' data-llen='6406:6429'>　非則非其中爻不傋此之謂也或曰然則坤坎為師</span><br/>
<span class='tline' id='l292' data-llen='6429:6452'>　坎坤為比亦有其義乎曰坎也者法度之所自出也</span><br/>
<span class='tline' id='l293' data-llen='6452:6475'>　法度在下而上順從之所以為師也法度在上而下</span><br/>
<span class='tline' id='l294' data-llen='6475:6498'>　順從之所以為比也比吉原筮元永貞何謂也曰九</span><br/>
<span class='tline' id='l295' data-llen='6498:6525'><a onclick="displayPageImage('KR1a0028', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6525:6548'>　五之謂也受天下之比如九五之正可謂吉矣天下</span><br/>
<span class='tline' id='l297' data-llen='6548:6571'>　之人得其所比如九三者可謂无咎矣故曰比吉也</span><br/>
<span class='tline' id='l298' data-llen='6571:6594'>　比輔也下順從也輔當為富傳寫誤耳順從云者自</span><br/>
<span class='tline' id='l299' data-llen='6594:6617'>　四以下皆坤象也筮之為言决疑之謂也以隂比陽</span><br/>
<span class='tline' id='l300' data-llen='6617:6640'>　以賤比貴得其所以比則吉失其所比則凶吉凶之</span><br/>
<span class='tline' id='l301' data-llen='6640:6663'>　間禍福之際明者據之取占筮之義也原者再也猶</span><br/>
<span class='tline' id='l302' data-llen='6663:6686'>　原蠶原廟之義也元始也永終也貞正也筮其所以</span><br/>
<span class='tline' id='l303' data-llen='6686:6709'>　始終皆正如九五者可以无咎矣夫以五隂而比一</span><br/>
<span class='tline' id='l304' data-llen='6709:6736'><a onclick="displayPageImage('KR1a0028', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6736:6759'>　陽其從之也豈俟占而後决哉然而筮之至于再何</span><br/>
<span class='tline' id='l306' data-llen='6759:6782'>　也曰去就之義大矣賢者有所不知而况於衆人乎</span><br/>
<span class='tline' id='l307' data-llen='6782:6805'>　卦為二五初四為吉至於三上兩爻有匪人无首之</span><br/>
<span class='tline' id='l308' data-llen='6805:6828'>　凶不知原筮之故也六三非陽也而居於剛自以為</span><br/>
<span class='tline' id='l309' data-llen='6828:6851'>　陽而求配於上六又介乎二四之間二四舎三而此</span><br/>
<span class='tline' id='l310' data-llen='6851:6874'>　五上六舎五而比二吉凶之來自取之也可不審乎</span><br/>
<span class='tline' id='l311' data-llen='6874:6897'>　九五體陽而居剛六二六四上六體隂而居柔如是</span><br/>
<span class='tline' id='l312' data-llen='6897:6920'>　而比斯謂之元永貞者矣故曰原筮元永貞无咎以</span><br/>
<span class='tline' id='l313' data-llen='6920:6947'><a onclick="displayPageImage('KR1a0028', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6947:6970'>　剛中也不寧方來謂初六也九五在上六二在下當</span><br/>
<span class='tline' id='l315' data-llen='6970:6993'>　比之時而有不當其位者非背叛之臣即裔夷之君</span><br/>
<span class='tline' id='l316' data-llen='6993:7016'>　長也初六一爻最為僻逺以隂居剛不當其位其四</span><br/>
<span class='tline' id='l317' data-llen='7016:7039'>　夷之國不寜之方乎初近於二配於四二四既得所</span><br/>
<span class='tline' id='l318' data-llen='7039:7062'>　比初之從五不占而决矣故曰不寜方來上下應也</span><br/>
<span class='tline' id='l319' data-llen='7062:7085'>　後夫凶謂上六也夫也者妻之所比也君也者臣之</span><br/>
<span class='tline' id='l320' data-llen='7085:7108'>　所比也當比之時九五中正於臣民為君於妻妾為</span><br/>
<span class='tline' id='l321' data-llen='7108:7131'>　夫自四以下莫不順之所謂陽唱而隂和男行而女</span><br/>
<span class='tline' id='l322' data-llen='7131:7158'><a onclick="displayPageImage('KR1a0028', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7158:7181'>　隨也上六獨乗於五是後其夫也其凶宜矣孟子曰</span><br/>
<span class='tline' id='l324' data-llen='7181:7204'>　未有義而後其君者也或曰三上配也豈得反謂五</span><br/>
<span class='tline' id='l325' data-llen='7204:7227'>　為夫曰五隂一陽陽居中正天下一家之象也天无</span><br/>
<span class='tline' id='l326' data-llen='7227:7250'>　二日民无二王上不比五而比三是謂比之无首比</span><br/>
<span class='tline' id='l327' data-llen='7250:7273'>　他人而後其夫也上之所以比三者為其居之可配</span><br/>
<span class='tline' id='l328' data-llen='7273:7296'>　而不知其德之非夫失原筮之道也故曰後夫凶其</span><br/>
<span class='tline' id='l329' data-llen='7296:7319'>　道窮也或曰䝉之彖曰初筮告再三凟凟則不告明</span><br/>
<span class='tline' id='l330' data-llen='7319:7342'>　筮貴初而惡夫凟也今比之筮而貴乎再是故將凟</span><br/>
<span class='tline' id='l331' data-llen='7342:7369'><a onclick="displayPageImage('KR1a0028', 'WYG', '004-19a' );" name="004-19a" class="pb">[004-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7369:7392'>　之也歟曰夫言各有當也書曰卜不習吉初筮之謂</span><br/>
<span class='tline' id='l333' data-llen='7392:7415'>　也又曰一習吉原筮之謂也䝉者之於師亟問而弗</span><br/>
<span class='tline' id='l334' data-llen='7415:7438'>　志於心其弗告之宜矣臣之從君婦之從夫不可以</span><br/>
<span class='tline' id='l335' data-llen='7438:7461'>　苟合苟合則離思其始而圖其終所以為久長之道</span><br/>
<span class='tline' id='l336' data-llen='7461:7472'>　也何惡於原筮也哉</span><br/>
<span class='tline' id='l337' data-llen='7472:7490'>象曰地上有水比先王以建萬國親諸侯</span><br/>
<span class='tline' id='l338' data-llen='7490:7513'>　地者坤也水者坎也天下之水未有不附於地者地</span><br/>
<span class='tline' id='l339' data-llen='7513:7536'>　中有水水之聚也地上有水水之散也水聚則為澤</span><br/>
<span class='tline' id='l340' data-llen='7536:7563'><a onclick="displayPageImage('KR1a0028', 'WYG', '004-19b' );" name="004-19b" class="pb">[004-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7563:7586'>　及其散也或為江河或為溝瀆而莫不比於地民聚</span><br/>
<span class='tline' id='l342' data-llen='7586:7609'>　則為師及其散也或為方伯之國或為子男之邦而</span><br/>
<span class='tline' id='l343' data-llen='7609:7629'>　莫不比於王此先王所以建萬國親諸侯也</span><br/>
<span class='tline' id='l344' data-llen='7629:7638'>雜卦曰比樂師憂</span><br/>
<span class='tline' id='l345' data-llen='7638:7661'>　坎之一陽為五隂之主在師為憂在比為樂何也曰</span><br/>
<span class='tline' id='l346' data-llen='7661:7684'>　師比以二五為主師之二五不當其位比之二五皆</span><br/>
<span class='tline' id='l347' data-llen='7684:7707'>　得其正故也柔上而剛下上下之所同憂也陽尊而</span><br/>
<span class='tline' id='l348' data-llen='7707:7730'>　隂卑尊卑之所同樂也夫興師動衆以毒天下拯之</span><br/>
<span class='tline' id='l349' data-llen='7730:7757'><a onclick="displayPageImage('KR1a0028', 'WYG', '004-20a' );" name="004-20a" class="pb">[004-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7757:7780'>　塗炭之中而措之袵席之上豈不始於憂勤而終於</span><br/>
<span class='tline' id='l351' data-llen='7780:7803'>　佚樂也哉天下有王生民有歸於斯時也可謂樂矣</span><br/>
<span class='tline' id='l352' data-llen='7803:7826'>　是故比之諸爻皆有佚樂之象六二自内而吉六四</span><br/>
<span class='tline' id='l353' data-llen='7826:7849'>　自外而亦吉初六自他而亦吉九五不誡而亦吉惟</span><br/>
<span class='tline' id='l354' data-llen='7849:7872'>　六三上六失其所比有匪人无首之象也當比之時</span><br/>
<span class='tline' id='l355' data-llen='7872:7895'>　九五在上順之者吉逆之者凶順之者安榮逆之者</span><br/>
<span class='tline' id='l356' data-llen='7895:7918'>　危辱自非反道背德之人誰肯避吉而就凶捨安榮</span><br/>
<span class='tline' id='l357' data-llen='7918:7941'>　而取危辱哉此比之所以為樂也故曰比者比也其</span><br/>
<span class='tline' id='l358' data-llen='7941:7968'><a onclick="displayPageImage('KR1a0028', 'WYG', '004-20b' );" name="004-20b" class="pb">[004-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7968:7983'>　他爻則以上下相比明其義焉</span><br/>
<span class='tline' id='l360' data-llen='7983:8006'>初六有孚比之无咎有孚盈缶終来有他吉象曰比之</span><br/>
<span class='tline' id='l361' data-llen='8006:8014'>初六有他吉也</span><br/>
<span class='tline' id='l362' data-llen='8014:8037'>　初六坤也以隂居剛而在一卦之下上无其應而承</span><br/>
<span class='tline' id='l363' data-llen='8037:8060'>　乎六二二亦坤也故曰有孚比之无咎坎為有孚謂</span><br/>
<span class='tline' id='l364' data-llen='8060:8083'>　九五也以震而居坎中羣隂之所孚也二應在五而</span><br/>
<span class='tline' id='l365' data-llen='8083:8106'>　比於初四應在初而比於五故初因二與四而得其</span><br/>
<span class='tline' id='l366' data-llen='8106:8129'>　所比焉所謂因不失其親者也所以然者初體坤坤</span><br/>
<span class='tline' id='l367' data-llen='8129:8156'><a onclick="displayPageImage('KR1a0028', 'WYG', '004-21a' );" name="004-21a" class="pb">[004-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8156:8179'>　為順凡比之道元永皆正然後无咎今初六最逺於</span><br/>
<span class='tline' id='l369' data-llen='8179:8202'>　五不當其位見五之有孚而逺來比之曷為无咎乎</span><br/>
<span class='tline' id='l370' data-llen='8202:8225'>　哉孟子曰天無二日民無二王詩云自西自東自南</span><br/>
<span class='tline' id='l371' data-llen='8225:8248'>　自北無思不服九五之謂也初六避逺因二與四而</span><br/>
<span class='tline' id='l372' data-llen='8248:8271'>　得所比又何咎之有哉故曰有孚盈缶終來有他吉</span><br/>
<span class='tline' id='l373' data-llen='8271:8294'>　坎為缶九五坎中之陽流而不盈者也自四以下皆</span><br/>
<span class='tline' id='l374' data-llen='8294:8317'>　坤象焉以土制水則其缶盈矣盈缶也者言其充實</span><br/>
<span class='tline' id='l375' data-llen='8317:8340'>　也有諸中必形諸外誠於此必著於彼九五之孚僅</span><br/>
<span class='tline' id='l376' data-llen='8340:8367'><a onclick="displayPageImage('KR1a0028', 'WYG', '004-21b' );" name="004-21b" class="pb">[004-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8367:8390'>　盈一缶而有自他來比之者初六是也初為无咎而</span><br/>
<span class='tline' id='l378' data-llen='8390:8413'>　五為吉矣或曰九五在上无所不孚而以盈缶言之</span><br/>
<span class='tline' id='l379' data-llen='8413:8436'>　何也曰江出岷山其源濫觴極其所至放乎四海盈</span><br/>
<span class='tline' id='l380' data-llen='8436:8459'>　缶之孚足以充塞乎天地之間矣為人上者患誠信</span><br/>
<span class='tline' id='l381' data-llen='8459:8482'>　之不充耳苟能充之何憂天下之不王四夷之不服</span><br/>
<span class='tline' id='l382' data-llen='8482:8505'>　哉子曰比之初六有他吉也夫爻既言之矣夫子又</span><br/>
<span class='tline' id='l383' data-llen='8505:8528'>　申言之不幾於贅乎曰聖人之言簡而明質而盡學</span><br/>
<span class='tline' id='l384' data-llen='8528:8551'>　者顧未之思耳今言易之家皆於别爻求他吉之義</span><br/>
<span class='tline' id='l385' data-llen='8551:8578'><a onclick="displayPageImage('KR1a0028', 'WYG', '004-22a' );" name="004-22a" class="pb">[004-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8578:8601'>　然後知聖人有味其言之也葢曰比之他吉不在别</span><br/>
<span class='tline' id='l387' data-llen='8601:8620'>　爻即初六是也豈不簡而明質而盡也哉</span><br/>
<span class='tline' id='l388' data-llen='8620:8640'>六二比之自内貞吉象曰比之自内不自失也</span><br/>
<span class='tline' id='l389' data-llen='8640:8663'>　六二坤也以隂居柔而在下卦之中應乎九五之震</span><br/>
<span class='tline' id='l390' data-llen='8663:8686'>　而承乎六三三坤艮也故曰比之自内下卦為内上</span><br/>
<span class='tline' id='l391' data-llen='8686:8709'>　卦為外九五在上六二自内而比之故曰貞吉當比</span><br/>
<span class='tline' id='l392' data-llen='8709:8732'>　之時二五中正自内比之可謂元永貞正吉而无咎</span><br/>
<span class='tline' id='l393' data-llen='8732:8755'>　者矣子曰比之自内不自失也夫以隂柔為體乎坤</span><br/>
<span class='tline' id='l394' data-llen='8755:8782'><a onclick="displayPageImage('KR1a0028', 'WYG', '004-22b' );" name="004-22b" class="pb">[004-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8782:8805'>　不憂其不順於五而憂其自失於三也能保其正不</span><br/>
<span class='tline' id='l396' data-llen='8805:8817'>　自失於匪人斯為吉矣</span><br/>
<span class='tline' id='l397' data-llen='8817:8835'>六三比之匪人象曰比之匪人不亦傷乎</span><br/>
<span class='tline' id='l398' data-llen='8835:8858'>　六三上體為艮下體為坤以隂居剛而在下卦之上</span><br/>
<span class='tline' id='l399' data-llen='8858:8881'>　上无其應而介於二四二爻皆坤而三又坎也故曰</span><br/>
<span class='tline' id='l400' data-llen='8881:8904'>　比之匪人匪人者非所比而比焉者也二以其中四</span><br/>
<span class='tline' id='l401' data-llen='8904:8927'>　以其近皆獲比於五矣獨上六後夫而與三為背謂</span><br/>
<span class='tline' id='l402' data-llen='8927:8950'>　之匪人不亦宜乎陽為貴隂為賤賤者比人者也貴</span><br/>
<span class='tline' id='l403' data-llen='8950:8977'><a onclick="displayPageImage('KR1a0028', 'WYG', '004-23a' );" name="004-23a" class="pb">[004-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8977:9000'>　者比於人者也陽為賢隂為不肖不肖者比人者也</span><br/>
<span class='tline' id='l405' data-llen='9000:9023'>　賢者比於人者也是故比五隂而一陽五隂之爻皆</span><br/>
<span class='tline' id='l406' data-llen='9023:9046'>　言比之者比人者也一陽之爻獨言顯比者比於人</span><br/>
<span class='tline' id='l407' data-llen='9046:9069'>　者也比於人者治人比人者治於人今六三上六二</span><br/>
<span class='tline' id='l408' data-llen='9069:9092'>　爻皆隂莫能相尚三雖居剛而上又一卦之上三雖</span><br/>
<span class='tline' id='l409' data-llen='9092:9115'>　體艮而上乂體坎是故皆有比之之辭明其才德俱</span><br/>
<span class='tline' id='l410' data-llen='9115:9138'>　茂不能以自立相比而莫適為尊也子曰比之匪人</span><br/>
<span class='tline' id='l411' data-llen='9138:9161'>　不亦傷乎己不能以自立所比者又非其人禍至無</span><br/>
<span class='tline' id='l412' data-llen='9161:9188'><a onclick="displayPageImage('KR1a0028', 'WYG', '004-23b' );" name="004-23b" class="pb">[004-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9188:9211'>　日矣不亦可傷哉在漢建武隗囂公孫述荀若竇融</span><br/>
<span class='tline' id='l414' data-llen='9211:9220'>　者初六當之矣</span><br/>
<span class='tline' id='l415' data-llen='9220:9239'>六四外比之貞吉象曰外比於賢以從上也</span><br/>
<span class='tline' id='l416' data-llen='9239:9262'>　六四上體為坎下體為坤以險居柔而在上卦之下</span><br/>
<span class='tline' id='l417' data-llen='9262:9285'>　下无其應而承乎九五之震故曰外比之貞吉六二</span><br/>
<span class='tline' id='l418' data-llen='9285:9308'>　為内比六四為外比明矣夫以六四之坤而承乎九</span><br/>
<span class='tline' id='l419' data-llen='9308:9331'>　五之震其比之也固也為其有坎象焉坎性下流是</span><br/>
<span class='tline' id='l420' data-llen='9331:9354'>　以戒之守其正然後吉也子曰外比於賢以從上也</span><br/>
<span class='tline' id='l421' data-llen='9354:9381'><a onclick="displayPageImage('KR1a0028', 'WYG', '004-24a' );" name="004-24a" class="pb">[004-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9381:9404'>　上者對下之稱四之配在初而乗乎三二爻皆隂也</span><br/>
<span class='tline' id='l423' data-llen='9404:9427'>　陽為賢隂為不肖舍不肖而比賢四之所以為貞吉</span><br/>
<span class='tline' id='l424' data-llen='9427:9432'>　者歟</span><br/>
<span class='tline' id='l425' data-llen='9432:9455'>九五顯比王用三驅失前禽邑人不誡吉象曰顯比之</span><br/>
<span class='tline' id='l426' data-llen='9455:9478'>吉位正中也舎逆取順失前禽也邑人不誡上使中也</span><br/>
<span class='tline' id='l427' data-llen='9478:9501'>　九五震也以陽居剛而在上卦之中應乎六二而為</span><br/>
<span class='tline' id='l428' data-llen='9501:9524'>　五隂之所宗故曰顯比陽為明隂為晦震東方也日</span><br/>
<span class='tline' id='l429' data-llen='9524:9547'>　之旦也以大中至正之道顯然受天下之比也誠意</span><br/>
<span class='tline' id='l430' data-llen='9547:9574'><a onclick="displayPageImage('KR1a0028', 'WYG', '004-24b' );" name="004-24b" class="pb">[004-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9574:9597'>　以待之虚心以納之來者不拒去者不追較然不欺</span><br/>
<span class='tline' id='l432' data-llen='9597:9620'>　其心俯仰而无愧怍此之謂顯比古之聖人所以得</span><br/>
<span class='tline' id='l433' data-llen='9620:9643'>　天下者皆是道也故曰王用三驅失前禽邑人不誡</span><br/>
<span class='tline' id='l434' data-llen='9643:9666'>　吉王謂五也五體震震為馬下應乎二所歴三爻故</span><br/>
<span class='tline' id='l435' data-llen='9666:9689'>　有王用三驅之象禽謂三也三體艮艮為黔喙之屬</span><br/>
<span class='tline' id='l436' data-llen='9689:9712'>　三自内比四自外比而三獨不順比之匪人故有失</span><br/>
<span class='tline' id='l437' data-llen='9712:9735'>　前禽之象邑謂六二也二體坤坤為國邑柔順中正</span><br/>
<span class='tline' id='l438' data-llen='9735:9758'>　而與五為應故有邑人不誡之象王用三驅即禮所</span><br/>
<span class='tline' id='l439' data-llen='9758:9785'><a onclick="displayPageImage('KR1a0028', 'WYG', '004-25a' );" name="004-25a" class="pb">[004-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9785:9808'>　謂天子不合圍是也三面而驅闕其一面順而來者</span><br/>
<span class='tline' id='l441' data-llen='9808:9831'>　取之逆而去者舎之古之道也夫三面而驅禽之逸</span><br/>
<span class='tline' id='l442' data-llen='9831:9854'>　者固多矣聖人以為外物任其去來而不强取之也</span><br/>
<span class='tline' id='l443' data-llen='9854:9877'>　故曰子釣而不綱弋不射宿成湯之祝曰欲左者左</span><br/>
<span class='tline' id='l444' data-llen='9877:9900'>　欲右者右不用命者入吾網聖人之仁葢如此也或</span><br/>
<span class='tline' id='l445' data-llen='9900:9923'>　曰湯以一面而王用三驅何也曰三驅禮也湯之一</span><br/>
<span class='tline' id='l446' data-llen='9923:9946'>　面代虐以寛矯枉過正非常道也原其設心則同矣</span><br/>
<span class='tline' id='l447' data-llen='9946:9969'>　若夫邑人則吾之所與同其休戚者也方其未附也</span><br/>
<span class='tline' id='l448' data-llen='9969:9996'><a onclick="displayPageImage('KR1a0028', 'WYG', '004-25b' );" name="004-25b" class="pb">[004-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9996:10019'>　去來逆順有所不可知及其附也則鞏如磐石固如</span><br/>
<span class='tline' id='l450' data-llen='10019:10042'>　膠漆親如父子䕶如頭目又何誡之有哉是以大有</span><br/>
<span class='tline' id='l451' data-llen='10042:10065'>　之盛至於易而無備泰之盛至於不戒以孚然後為</span><br/>
<span class='tline' id='l452' data-llen='10065:10088'>　至也然則聖人不取必於前禽而取必於邑人不取</span><br/>
<span class='tline' id='l453' data-llen='10088:10111'>　必於邑人而取必於吾身使吾德可比則邑人不誡</span><br/>
<span class='tline' id='l454' data-llen='10111:10134'>　邑人不誡則前禽安往哉以此顯比可謂吉矣子曰</span><br/>
<span class='tline' id='l455' data-llen='10134:10157'>　顯比之吉位正中也舎逆取順失前禽也邑人不誡</span><br/>
<span class='tline' id='l456' data-llen='10157:10180'>　上使中也書曰爾身克正罔敢不正民心罔中為爾</span><br/>
<span class='tline' id='l457' data-llen='10180:10207'><a onclick="displayPageImage('KR1a0028', 'WYG', '004-26a' );" name="004-26a" class="pb">[004-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10207:10230'>　之中上使中之義也夫六二雖居中履正苟无九五</span><br/>
<span class='tline' id='l459' data-llen='10230:10253'>　之君將不能保其正矣上之所使不其然歟鄭康成</span><br/>
<span class='tline' id='l460' data-llen='10253:10276'>　曰舎而去之不射走而往者順而射王弼亦曰禽走</span><br/>
<span class='tline' id='l461' data-llen='10276:10299'>　來趨已則舍之背已而走則取之既違經㫖且非事</span><br/>
<span class='tline' id='l462' data-llen='10299:10322'>　情又曰可以為上之使非為上之道失之逺矣王氏</span><br/>
<span class='tline' id='l463' data-llen='10322:10345'>　明象曰古者田獵驅禽獸於所聚之野而射之三驅</span><br/>
<span class='tline' id='l464' data-llen='10345:10360'>　而止未詳所出亦恐不近人情</span><br/>
<span class='tline' id='l465' data-llen='10360:10379'>上六比之无首凶象曰比之无首无所終也</span><br/>
<span class='tline' id='l466' data-llen='10379:10406'><a onclick="displayPageImage('KR1a0028', 'WYG', '004-26b' );" name="004-26b" class="pb">[004-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10406:10429'>　上六坎也以隂居柔而在一卦之上下无其應而乗</span><br/>
<span class='tline' id='l468' data-llen='10429:10452'>　乎九五之震故曰比之无首上六以柔乗剛而不順</span><br/>
<span class='tline' id='l469' data-llen='10452:10475'>　九五而反與六三為比者也小人羣居莫適為首故</span><br/>
<span class='tline' id='l470' data-llen='10475:10498'>　曰凶兩貴不能以相事兩賤不能以相使比而无首</span><br/>
<span class='tline' id='l471' data-llen='10498:10521'>　凶不亦宜乎乾之上九无首而吉比之上六无首而</span><br/>
<span class='tline' id='l472' data-llen='10521:10544'>　凶學者觀之思過半矣子曰比之无首无所終也夫</span><br/>
<span class='tline' id='l473' data-llen='10544:10567'>　以六三比之匪人固可以為凶矣猶然不係以凶咎</span><br/>
<span class='tline' id='l474' data-llen='10567:10590'>　之辭者其逆順未可知也使其幡然從天下之所歸</span><br/>
<span class='tline' id='l475' data-llen='10590:10617'><a onclick="displayPageImage('KR1a0028', 'WYG', '004-27a' );" name="004-27a" class="pb">[004-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10617:10640'>　往孰能禦之哉至於上六卦之終也而卒於无首其</span><br/>
<span class='tline' id='l477' data-llen='10640:10663'>　凶成矣此所謂初辭擬之卒成之終者歟曰上之於</span><br/>
<span class='tline' id='l478' data-llen='10663:10686'>　三既非其配而切近於九五烏知其不從五而反比</span><br/>
<span class='tline' id='l479' data-llen='10686:10709'>　於三與曰為其後之故也方比之時一陽在上六二</span><br/>
<span class='tline' id='l480' data-llen='10709:10732'>　自内而比之六四自外而比之初六自逺而比之唯</span><br/>
<span class='tline' id='l481' data-llen='10732:10755'>　六三上六各居一卦之上皆有雄長之心是以相與</span><br/>
<span class='tline' id='l482' data-llen='10755:10778'>　為比而至於後夫所謂天下後服者先亡矣而况於</span><br/>
<span class='tline' id='l483' data-llen='10778:10801'>　近而不相得乎所以然者九五震也上六坎也六三</span><br/>
<span class='tline' id='l484' data-llen='10801:10828'><a onclick="displayPageImage('KR1a0028', 'WYG', '004-27b' );" name="004-27b" class="pb">[004-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10828:10851'>　艮也自以皆得乾之一體是以不汲汲而從五也或</span><br/>
<span class='tline' id='l486' data-llen='10851:10874'>　曰六四之坎也而比之何哉曰四以隂居柔而在上</span><br/>
<span class='tline' id='l487' data-llen='10874:10897'>　卦之終體乎坤而成乎震其比之也不亦宜乎非三</span><br/>
<span class='tline' id='l488' data-llen='10897:10904'>　上之比也</span><br/>
<span class='tline' id='l489' data-llen='10904:10907'>　</span><br/>
<span class='tline' id='l490' data-llen='10907:10910'>　</span><br/>
<span class='tline' id='l491' data-llen='10910:10913'>　</span><br/>
<span class='tline' id='l492' data-llen='10913:10924'>　周易經傳集解卷四</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='159:185'><a onclick="displayPageImage('KR1a0028', 'WYG', '026-1a' );" name="026-1a" class="pb">[026-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='185:193'>欽定四庫全書</span>
<span class='tline' id='l9' data-llen='193:206'>　周易經傳集解卷二十六</span>
<span class='tline' id='l10' data-llen='206:226'>　　　　震坎艮震　　　　宋　林栗　撰</span>
<span class='tline' id='l11' data-llen='226:229'>　</span>
<span class='tline' id='l12' data-llen='229:232'>　</span>
<span class='tline' id='l13' data-llen='232:235'>　</span>
<span class='tline' id='l14' data-llen='235:238'>　</span>
<span class='tline' id='l15' data-llen='238:259'>序卦曰主噐者莫若長子故受之以震震者動也</span>
<span class='tline' id='l16' data-llen='259:285'><a onclick="displayPageImage('KR1a0028', 'WYG', '026-1b' );" name="026-1b" class="pb">[026-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='285:308'>　震之成卦鼎之變也自鼎之震變下卦巽上卦離而</span>
<span class='tline' id='l18' data-llen='308:331'>　成也巽長女也離中女也而震則長男也夫噐之大</span>
<span class='tline' id='l19' data-llen='331:354'>　者莫若鼎有是噐必有以主之長女中女皆非主噐</span>
<span class='tline' id='l20' data-llen='354:377'>　者也主之者其惟長男乎故夫革有冶鑄之功鼎有</span>
<span class='tline' id='l21' data-llen='377:400'>　亨飪之用非震則莫能受之矣是故鼎之初六特著</span>
<span class='tline' id='l22' data-llen='400:423'>　其義曰得妾以其子无咎而序則以震繼之明主噐</span>
<span class='tline' id='l23' data-llen='423:446'>　之重也天下者大噐也一人元良萬國以正唐虞禪</span>
<span class='tline' id='l24' data-llen='446:469'>　夏后殷周繼其此之謂乎或曰唐虞之禪傳諸人也</span>
<span class='tline' id='l25' data-llen='469:495'><a onclick="displayPageImage('KR1a0028', 'WYG', '026-2a' );" name="026-2a" class="pb">[026-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='495:520'>　而取諸長子何哉曰易者𧰼也𧰼者象此者也謂之</span>
<span class='tline' id='l27' data-llen='520:543'>　長子者言其可以長人也其子不足以長人而天下</span>
<span class='tline' id='l28' data-llen='543:563'>　之能長人者莫如舜禹謂之長子不亦可乎</span>
<span class='tline' id='l29' data-llen='563:586'>震亨震來虩虩笑言啞啞震驚百里不喪匕鬯象曰震</span>
<span class='tline' id='l30' data-llen='586:609'>亨震來虩虩恐致福也笑言啞啞後有則也震驚百里</span>
<span class='tline' id='l31' data-llen='609:630'>驚逺而懼邇也出可以守宗廟社稷以為祭主也</span>
<span class='tline' id='l32' data-llen='630:653'>　下震上震成卦曰震者初為震二為艮三為坎四又</span>
<span class='tline' id='l33' data-llen='653:676'>　為震純卦之義也於坎離辨之矣艮止也坎䧟也當</span>
<span class='tline' id='l34' data-llen='676:702'><a onclick="displayPageImage('KR1a0028', 'WYG', '026-2b' );" name="026-2b" class="pb">[026-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='702:725'>　震之時止者皆動䧟者皆奮是以謂之震也震亨震</span>
<span class='tline' id='l36' data-llen='725:748'>　來虩虩笑言啞啞震驚百里不喪七鬯何謂也曰震</span>
<span class='tline' id='l37' data-llen='748:771'>　動也起也為雷為龍為足為長子為東方之卦皆亨</span>
<span class='tline' id='l38' data-llen='771:794'>　之象也而先儒訓震為懼以為恐懼以致亨則失之</span>
<span class='tline' id='l39' data-llen='794:817'>　矣夫動起而謂之震者取諸雷震以為義也而震之</span>
<span class='tline' id='l40' data-llen='817:840'>　為懼者因其震驚而取之也震在雷懼在物雷何懼</span>
<span class='tline' id='l41' data-llen='840:863'>　之有哉詩云薄言震之莫不震疊是也今直訓震為</span>
<span class='tline' id='l42' data-llen='863:886'>　懼而遂言恐懼以致亨則是舎其主而議其賓矣故</span>
<span class='tline' id='l43' data-llen='886:912'><a onclick="displayPageImage('KR1a0028', 'WYG', '026-3a' );" name="026-3a" class="pb">[026-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='912:935'>　震之諸爻二陽施震者也其四隂逼震者也陽爻言</span>
<span class='tline' id='l45' data-llen='935:958'>　震為施震之義隂爻言震為遇震之辭斯兩得之矣</span>
<span class='tline' id='l46' data-llen='958:981'>　震來虩虩笑言啞啞為施震者言之也初九是也震</span>
<span class='tline' id='l47' data-llen='981:1004'>　驚百里不喪七鬯為遇震者言之也六五是也二陽</span>
<span class='tline' id='l48' data-llen='1004:1028'>　莫善於初九四隂莫善於六五故彖𤼵明之諸家解</span>
<span class='tline' id='l49' data-llen='1028:1051'>　此卦惟蘇氏得之其説曰震之為道以威逹德者也</span>
<span class='tline' id='l50' data-llen='1051:1074'>　故可試而不可遂試則養而无窮遂則玩而不明初</span>
<span class='tline' id='l51' data-llen='1074:1097'>　九試而不遂者也以虩虩之震而繼之以啞啞之笑</span>
<span class='tline' id='l52' data-llen='1097:1123'><a onclick="displayPageImage('KR1a0028', 'WYG', '026-3b' );" name="026-3b" class="pb">[026-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1123:1146'>　明其不常用也惟其不常用故二陽莫敢犯其鋒皆</span>
<span class='tline' id='l54' data-llen='1146:1169'>　以遁避而後免也其所以震物者非以害之欲其恐</span>
<span class='tline' id='l55' data-llen='1169:1192'>　而致福也有則者言其不遂也此論甚當而不喪七</span>
<span class='tline' id='l56' data-llen='1192:1215'>　鬯初无其説七鬯者祭祀之物也七以薦牲而升爼</span>
<span class='tline' id='l57' data-llen='1215:1238'>　鬯以灌地而求神夫臨祭祀事神祗雖當平時猶難</span>
<span class='tline' id='l58' data-llen='1238:1261'>　於无失况夫雷震之威逺及百里孰不忘其故常失</span>
<span class='tline' id='l59' data-llen='1261:1284'>　其所守而乃能周旋於七鬯之事不為震驚所變者</span>
<span class='tline' id='l60' data-llen='1284:1307'>　言其定也故六五之辭曰億无喪有事有事者有事</span>
<span class='tline' id='l61' data-llen='1307:1333'><a onclick="displayPageImage('KR1a0028', 'WYG', '026-4a' );" name="026-4a" class="pb">[026-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1333:1356'>　於上帝有事于先王也六五剛柔相濟而得乎中行</span>
<span class='tline' id='l63' data-llen='1356:1380'>　故能度緩急之宜審彼已之𫝑雖臨大事遭大變可</span>
<span class='tline' id='l64' data-llen='1380:1403'>　以奉宗廟事神祗而不喪其所守也故子曰震來虩</span>
<span class='tline' id='l65' data-llen='1403:1426'>　虩恐致福也笑言啞啞後有則也震驚百里驚逺而</span>
<span class='tline' id='l66' data-llen='1426:1449'>　懼邇也不喪匕鬯可以守宗廟社稷以為祭主也今</span>
<span class='tline' id='l67' data-llen='1449:1472'>　本衍一出字號不喪匕鬯一自疑出字是鬯字之誤</span>
<span class='tline' id='l68' data-llen='1472:1494'>　耳王弼曰威震百里則可以不喪匕鬯此説非是</span>
<span class='tline' id='l69' data-llen='1494:1508'>象曰洊雷震君子以恐懼修省</span>
<span class='tline' id='l70' data-llen='1508:1534'><a onclick="displayPageImage('KR1a0028', 'WYG', '026-4b' );" name="026-4b" class="pb">[026-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1534:1557'>　震為雷重震為洊雷天下雷行物與无妄而君子以</span>
<span class='tline' id='l72' data-llen='1557:1580'>　之恐懼修省者詩所謂敬天之怒无敢戱豫論語所</span>
<span class='tline' id='l73' data-llen='1580:1603'>　謂迅雷風烈必變是也古者先雷三日奮木鐸以令</span>
<span class='tline' id='l74' data-llen='1603:1627'>　兆民曰雷將𤼵聲有不戒其容止者生子不備必有</span>
<span class='tline' id='l75' data-llen='1627:1648'>　凶災然則恐懼修省者吉凶與民同患之意也</span>
<span class='tline' id='l76' data-llen='1648:1656'>雜卦曰震起也</span>
<span class='tline' id='l77' data-llen='1656:1679'>　震之為卦以雷之洊至而成其在六爻以震之先後</span>
<span class='tline' id='l78' data-llen='1679:1702'>　為義起猶初也震之初來物莫不作及其洊至則玩</span>
<span class='tline' id='l79' data-llen='1702:1728'><a onclick="displayPageImage('KR1a0028', 'WYG', '026-5a' );" name="026-5a" class="pb">[026-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1728:1751'>　之矣傳曰一皷作氣再而衰三而竭是故震也者天</span>
<span class='tline' id='l81' data-llen='1751:1774'>　地之始也震之二陽初九為起九四為洊初九有虩</span>
<span class='tline' id='l82' data-llen='1774:1797'>　虩之威而九四有遂泥之困者先後之殊也六二躋</span>
<span class='tline' id='l83' data-llen='1797:1821'>　于九陵六三行而无𤯝者以初九之虩虩也六五以</span>
<span class='tline' id='l84' data-llen='1821:1844'>　徃為厲上六以征為凶者以九四之遂泥也震之為</span>
<span class='tline' id='l85' data-llen='1844:1852'>　起斯其義歟</span>
<span class='tline' id='l86' data-llen='1852:1875'>初九震來虩虩後笑言啞啞吉象曰震來虩虩恐致福</span>
<span class='tline' id='l87' data-llen='1875:1886'>也笑言啞啞後有則也</span>
<span class='tline' id='l88' data-llen='1886:1912'><a onclick="displayPageImage('KR1a0028', 'WYG', '026-5b' );" name="026-5b" class="pb">[026-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1912:1935'>　初九震以陽居剛而在下卦之下上无其應而承於</span>
<span class='tline' id='l90' data-llen='1935:1958'>　六二之艮故曰震來虩虩後笑言啞啞吉蠅虎謂之</span>
<span class='tline' id='l91' data-llen='1958:1981'>　虩虩之捕蠅悤焉而至震之來也似之啞啞喜笑之</span>
<span class='tline' id='l92' data-llen='1981:2004'>　聲也物得其所則笑言啞啞既震之後似之无虩虩</span>
<span class='tline' id='l93' data-llen='2004:2027'>　之威則物不知畏无啞啞之笑則物不知懐此初九</span>
<span class='tline' id='l94' data-llen='2027:2050'>　之震所以有取於聖人也彖舉其畧爻言其詳所以</span>
<span class='tline' id='l95' data-llen='2050:2073'>　然者初九正而不失其時故也其震物也初无害之</span>
<span class='tline' id='l96' data-llen='2073:2096'>　之心欲其恐而致福也其既震也載笑載言此所以</span>
<span class='tline' id='l97' data-llen='2096:2122'><a onclick="displayPageImage('KR1a0028', 'WYG', '026-6a' );" name="026-6a" class="pb">[026-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2122:2145'>　為有則也説者乃以為恐懼處震則能保其安裕若</span>
<span class='tline' id='l99' data-llen='2145:2168'>　爾則笑言啞啞義既盡矣何必言後又繫之以吉乎</span>
<span class='tline' id='l100' data-llen='2168:2191'>六二震來厲億喪貝躋于九陵勿逐七日得象曰震來</span>
<span class='tline' id='l101' data-llen='2191:2197'>厲乘剛也</span>
<span class='tline' id='l102' data-llen='2197:2220'>　六二艮也以隂居柔而在下卦之中上无其應而乘</span>
<span class='tline' id='l103' data-llen='2220:2243'>　初九之震故曰震來厲厲危也六二以至柔而乘至</span>
<span class='tline' id='l104' data-llen='2243:2265'>　剛當震之來其危甚矣故曰億喪貝躋于九陵億</span>
<span class='tline' id='l105' data-llen='2265:2288'>　度也躋升也貝資財也陵大阜也二以隂居柔故有</span>
<span class='tline' id='l106' data-llen='2288:2314'><a onclick="displayPageImage('KR1a0028', 'WYG', '026-6b' );" name="026-6b" class="pb">[026-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2314:2337'>　䘮貝之象艮為山故有躋陵之象六二居中履正度</span>
<span class='tline' id='l108' data-llen='2337:2360'>　震之來必喪其貝故升高以避之初九之震警之而</span>
<span class='tline' id='l109' data-llen='2360:2383'>　已豈利其貝也哉故曰勿逐七日得以明初九之志</span>
<span class='tline' id='l110' data-llen='2383:2406'>　不在於貝也逐則遂喪之矣九陵者艮乘震之象七</span>
<span class='tline' id='l111' data-llen='2406:2429'>　日者隂陽之一復也聖人於陽爻明施震之方於隂</span>
<span class='tline' id='l112' data-llen='2429:2451'>　爻言遇震之道示人著矣故子曰震來厲乘剛也</span>
<span class='tline' id='l113' data-llen='2451:2472'>六三震蘇蘇震行无𤯝象曰震蘇蘇位不當也</span>
<span class='tline' id='l114' data-llen='2472:2495'>　六三上體為坎下體為艮以隂居剛而在下卦之上</span>
<span class='tline' id='l115' data-llen='2495:2521'><a onclick="displayPageImage('KR1a0028', 'WYG', '026-7a' );" name="026-7a" class="pb">[026-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2521:2544'>　連於初九而承於九四二爻皆震也故曰震蘇蘇震</span>
<span class='tline' id='l117' data-llen='2544:2568'>　行无𤯝兩言震者在初九九四之間也蘇與甦同死</span>
<span class='tline' id='l118' data-llen='2568:2591'>　而復生者謂之蘇初九之來二既避之則三當其震</span>
<span class='tline' id='l119' data-llen='2591:2614'>　居不當位體乎艮坎艮止也坎䧟也止而䧟焉不能</span>
<span class='tline' id='l120' data-llen='2614:2637'>　以自出而震有反生之象是以謂之蘇蘇也三止則</span>
<span class='tline' id='l121' data-llen='2637:2660'>　遇初行則遇四初之震虩虩而不可犯四之震遂泥</span>
<span class='tline' id='l122' data-llen='2660:2684'>　而不足畏是以六三行而无𤯝也故子曰震蘇蘇位</span>
<span class='tline' id='l123' data-llen='2684:2708'>　不當也君子之所以行乎患難威武不能屈者當其位</span>
<span class='tline' id='l124' data-llen='2708:2734'><a onclick="displayPageImage('KR1a0028', 'WYG', '026-7b' );" name="026-7b" class="pb">[026-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2734:2740'>　而已矣</span>
<span class='tline' id='l126' data-llen='2740:2755'>九四震遂泥象曰震遂泥未光也</span>
<span class='tline' id='l127' data-llen='2755:2778'>　九四上體為震下體亦為震以陽居柔而在上卦之</span>
<span class='tline' id='l128' data-llen='2778:2801'>　下承於六五而乘乎六三二爻皆坎而三又艮也故</span>
<span class='tline' id='l129' data-llen='2801:2824'>　曰震遂泥遂字依荀本作隊音墜泥水土相漸也艮</span>
<span class='tline' id='l130' data-llen='2824:2847'>　為土坎為水故有隊泥之象九四不中不當其位震</span>
<span class='tline' id='l131' data-llen='2847:2870'>　於既震之後震之又震可已而不已䧟於坎艮之中</span>
<span class='tline' id='l132' data-llen='2870:2893'>　是以謂之隊泥也夫震也者天之威也震於此而動</span>
<span class='tline' id='l133' data-llen='2893:2919'><a onclick="displayPageImage('KR1a0028', 'WYG', '026-8a' );" name="026-8a" class="pb">[026-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2919:2944'>　於彼𤼵越而光明者動靜不失其時也今也極其𫝑</span>
<span class='tline' id='l135' data-llen='2944:2967'>　而反䧟于泥則失其所以為威矣書曰德威惟畏德</span>
<span class='tline' id='l136' data-llen='2967:2990'>　明惟明有德之威使民易避而難犯怒之則懼愛之</span>
<span class='tline' id='l137' data-llen='2990:3013'>　則懐若夫強暴之威使民无所措手足將以窮物而</span>
<span class='tline' id='l138' data-llen='3013:3037'>　不知自窮故六三行而无𤯝六五億而无喪上六有</span>
<span class='tline' id='l139' data-llen='3037:3060'>　言而无咎者為其隊泥而莫之畏也故子曰震隊泥</span>
<span class='tline' id='l140' data-llen='3060:3080'>　未光也震東方也未出乎坎所以為未光歟</span>
<span class='tline' id='l141' data-llen='3080:3103'>六五震往來厲億无喪有事象曰震往來厲危行也其</span>
<span class='tline' id='l142' data-llen='3103:3129'><a onclick="displayPageImage('KR1a0028', 'WYG', '026-8b' );" name="026-8b" class="pb">[026-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3129:3138'>事在中大无喪也</span>
<span class='tline' id='l144' data-llen='3138:3161'>　六五坎也以隂居剛而在上卦之中下无其應而乘</span>
<span class='tline' id='l145' data-llen='3161:3184'>　九四之震故曰震徃來厲初九之震易避而難犯為</span>
<span class='tline' id='l146' data-llen='3184:3207'>　六二者來則厲徃則安九四之震可已而不已其志</span>
<span class='tline' id='l147' data-llen='3207:3230'>　將有所利焉為六五者往而避之則喪其貝來而乘</span>
<span class='tline' id='l148' data-llen='3230:3253'>　之則逆其鋒往來皆厲則不動而已矣故曰億无喪</span>
<span class='tline' id='l149' data-llen='3253:3276'>　有事六五之遇九四也強弱足以相當不若六二之</span>
<span class='tline' id='l150' data-llen='3276:3299'>　遇初九非其敵也柔得尊位得中而四為之難度已</span>
<span class='tline' id='l151' data-llen='3299:3325'><a onclick="displayPageImage('KR1a0028', 'WYG', '026-9a' );" name="026-9a" class="pb">[026-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3325:3349'>　之𫝑力足以當之而不至於有喪則固其疆圉靖其</span>
<span class='tline' id='l153' data-llen='3349:3372'>　國家以為民神之主從容堂陛之間㓗其簠簋籩豆</span>
<span class='tline' id='l154' data-llen='3372:3395'>　奉其犧牲粢盛以為宗廟社稷之薦剛不至於犯難</span>
<span class='tline' id='l155' data-llen='3395:3418'>　柔不至於畏人雖九四之強暴莫能加焉此彖之所</span>
<span class='tline' id='l156' data-llen='3418:3441'>　謂可以為祭主者也故子曰震徃來厲危行也其事</span>
<span class='tline' id='l157' data-llen='3441:3464'>　在中大无喪也危在於行則在中為无喪矣師之六</span>
<span class='tline' id='l158' data-llen='3464:3487'>　三曰師或與尸大无功也大无功云者謂有喪也此</span>
<span class='tline' id='l159' data-llen='3487:3510'>　言大无喪者謂有功也不言有功者待其自至耳六</span>
<span class='tline' id='l160' data-llen='3510:3536'><a onclick="displayPageImage('KR1a0028', 'WYG', '026-9b' );" name="026-9b" class="pb">[026-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3536:3560'>　五之於九四其𫝑雖足以相當然隂之不逮陽必矣</span>
<span class='tline' id='l162' data-llen='3560:3583'>　茍可无喪安能有功左傳所謂彼竭我盈故克之也</span>
<span class='tline' id='l163' data-llen='3583:3606'>　以逸待勞以壯待老以整待亂其有功也不亦宜乎</span>
<span class='tline' id='l164' data-llen='3606:3629'>上六震索索視矍矍征凶震不于其躬于其隣无咎婚</span>
<span class='tline' id='l165' data-llen='3629:3651'>媾有言象曰震索索中未得也雖凶无咎畏隣戒也</span>
<span class='tline' id='l166' data-llen='3651:3674'>　上六艮也以隂居柔而在上卦之上下无其應而連</span>
<span class='tline' id='l167' data-llen='3674:3697'>　於九四之震故曰震索索視矍矍征凶索索氣不充</span>
<span class='tline' id='l168' data-llen='3697:3720'>　也矍矍神不定也艮為止而當震之來處非其位不</span>
<span class='tline' id='l169' data-llen='3720:3747'><a onclick="displayPageImage('KR1a0028', 'WYG', '026-10a' );" name="026-10a" class="pb">[026-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3747:3770'>　得乎中故有索索矍矍之象然九四之震不足以加</span>
<span class='tline' id='l171' data-llen='3770:3793'>　於六五其能以及上六乎茍征以避之則四將乘虚</span>
<span class='tline' id='l172' data-llen='3793:3816'>　而取其具矣故曰震不于其躬于其鄰无咎躬上六</span>
<span class='tline' id='l173' data-llen='3816:3839'>　也鄰六五也震之來也不於我而於鄰則征而避之</span>
<span class='tline' id='l174' data-llen='3839:3862'>　者過矣上見五之不動以无喪往來而皆厲則亦將</span>
<span class='tline' id='l175' data-llen='3862:3885'>　靜而待之是以為无咎也故曰婚媾有言八純之卦</span>
<span class='tline' id='l176' data-llen='3885:3908'>　上下敵應无相與之義其所稱婚媾者於其本體而</span>
<span class='tline' id='l177' data-llen='3908:3931'>　言之也九四之於六五有婚媾之道而以其威加焉</span>
<span class='tline' id='l178' data-llen='3931:3958'><a onclick="displayPageImage('KR1a0028', 'WYG', '026-10b' );" name="026-10b" class="pb">[026-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3958:3981'>　故不之與舎而求上六上之與四無相與之義是以</span>
<span class='tline' id='l180' data-llen='3981:4004'>　不免於有言也夫六二六五之於震為近或億无喪</span>
<span class='tline' id='l181' data-llen='4004:4027'>　而有事或億有喪而避之未甞至於顛沛而失㨿也</span>
<span class='tline' id='l182' data-llen='4027:4050'>　六三上六皆逺於震而三至於蘇蘇上至於索索者</span>
<span class='tline' id='l183' data-llen='4050:4073'>　謂其无主於中遇物而自䘮也然初九以其威加於</span>
<span class='tline' id='l184' data-llen='4073:4097'>　六三行而避之則可以无𤯝而九四以其威加於上</span>
<span class='tline' id='l185' data-llen='4097:4120'>　六既不能勝而與之婚媾猶不免於有言明其遂泥</span>
<span class='tline' id='l186' data-llen='4120:4143'>　而喪威之甚也故子曰震索索中未得也雖㓙无咎</span>
<span class='tline' id='l187' data-llen='4143:4170'><a onclick="displayPageImage('KR1a0028', 'WYG', '026-11a' );" name="026-11a" class="pb">[026-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4170:4177'>　畏隣戒也</span>
<span class='tline' id='l189' data-llen='4177:4180'>　</span>
<span class='tline' id='l190' data-llen='4180:4183'>　</span>
<span class='tline' id='l191' data-llen='4183:4186'>　</span>
<span class='tline' id='l192' data-llen='4186:4189'>　</span>
<span class='tline' id='l193' data-llen='4189:4212'>序卦曰震者動也物不可以終動止之故受之以艮艮</span>
<span class='tline' id='l194' data-llen='4212:4217'>者止也</span>
<span class='tline' id='l195' data-llen='4217:4241'>　艮之成卦震之反也自震之艮二五不動四爻則易而</span>
<span class='tline' id='l196' data-llen='4241:4268'><a onclick="displayPageImage('KR1a0028', 'WYG', '026-11b' );" name="026-11b" class="pb">[026-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4268:4291'>　成也一陽在二隂之下居非其所欲無動得乎是以</span>
<span class='tline' id='l198' data-llen='4291:4314'>　謂之震也一陽在二隂之上動將何往欲无止得乎</span>
<span class='tline' id='l199' data-llen='4314:4337'>　是以謂之艮也艮者萬物之終而震者萬物之始也</span>
<span class='tline' id='l200' data-llen='4337:4360'>　震反則為艮艮反則為震是故震兼虩虩啞啞之辭</span>
<span class='tline' id='l201' data-llen='4360:4383'>　而艮備時止時行之義震以初九為吉而九四為遂</span>
<span class='tline' id='l202' data-llen='4383:4406'>　泥艮以上九為吉而九三為薫心明震之不可終動</span>
<span class='tline' id='l203' data-llen='4406:4416'>　艮之不可終止也</span>
<span class='tline' id='l204' data-llen='4416:4439'>艮其背不獲其身行其庭不見其人无咎彖曰艮止也</span>
<span class='tline' id='l205' data-llen='4439:4466'><a onclick="displayPageImage('KR1a0028', 'WYG', '026-12a' );" name="026-12a" class="pb">[026-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4466:4489'>時止則止時行則行動靜不失其時其道光明艮其止</span>
<span class='tline' id='l207' data-llen='4489:4513'>止其所也上下相應不相與也是以下獲其身行其庭不</span>
<span class='tline' id='l208' data-llen='4513:4521'>見其人无咎也</span>
<span class='tline' id='l209' data-llen='4521:4544'>　下艮上艮成卦曰艮者初為艮二為坎三為震四又</span>
<span class='tline' id='l210' data-llen='4544:4567'>　為艮坎北方也震東方也而艮則東北之卦坎之所</span>
<span class='tline' id='l211' data-llen='4567:4590'>　終而震之所始也坎不入乎艮无以成萬物之終震</span>
<span class='tline' id='l212' data-llen='4590:4613'>　不出乎艮无以成萬物之始是故動以靜為本行以</span>
<span class='tline' id='l213' data-llen='4613:4636'>　正為基今夫草木之生人見其條逹茂遂而已不知</span>
<span class='tline' id='l214' data-llen='4636:4663'><a onclick="displayPageImage('KR1a0028', 'WYG', '026-12b' );" name="026-12b" class="pb">[026-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4663:4686'>　其枝幹節葉已具於根荄脉縷之中其本大者其末</span>
<span class='tline' id='l216' data-llen='4686:4709'>　長其源深者其流逺其積厚者其施博自然之理也</span>
<span class='tline' id='l217' data-llen='4709:4732'>　故曰夫乾其靜也專其動也直是以大生焉夫坤其</span>
<span class='tline' id='l218' data-llen='4732:4755'>　靜也翕其動也闢是以廣生焉然則當艮之時茍不</span>
<span class='tline' id='l219' data-llen='4755:4778'>　能止无以為震動之資矣易曰貞者事之幹也又曰</span>
<span class='tline' id='l220' data-llen='4778:4801'>　終萬物始萬物者莫盛乎艮其此之謂歟故子曰時</span>
<span class='tline' id='l221' data-llen='4801:4824'>　止則止時行則行動靜不失其時其道光明日出乎</span>
<span class='tline' id='l222' data-llen='4824:4847'>　震則光明見矣艮其背不獲其身行其庭不見其人</span>
<span class='tline' id='l223' data-llen='4847:4874'><a onclick="displayPageImage('KR1a0028', 'WYG', '026-13a' );" name="026-13a" class="pb">[026-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4874:4897'>　无咎何謂也曰艮之三晝一陽在二隂之外其形内</span>
<span class='tline' id='l225' data-llen='4897:4920'>　向有背靣而立之象因而重之則前艮為背而後艮</span>
<span class='tline' id='l226' data-llen='4920:4943'>　為止於其背之象矣故艮之諸爻上九止於九三之</span>
<span class='tline' id='l227' data-llen='4943:4966'>　後艮其背也下无其應不獲其身也庭内外交際之</span>
<span class='tline' id='l228' data-llen='4966:4989'>　地也三四内外之交庭之象也九三為震有反靣外</span>
<span class='tline' id='l229' data-llen='4989:5012'>　向之象而動於羣隂之中是行其庭也上无其應是</span>
<span class='tline' id='l230' data-llen='5012:5035'>　不見其人也夫物近而不相得則凶或害之悔且吝</span>
<span class='tline' id='l231' data-llen='5035:5058'>　今也止於其背而不獲其身可謂近而不相得矣不</span>
<span class='tline' id='l232' data-llen='5058:5085'><a onclick="displayPageImage('KR1a0028', 'WYG', '026-13b' );" name="026-13b" class="pb">[026-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5085:5108'>　見其人而行其庭可謂或害之者矣然而繫之旡咎</span>
<span class='tline' id='l234' data-llen='5108:5131'>　者何哉艮之時則然也夫艮也者萬物之所成終而</span>
<span class='tline' id='l235' data-llen='5131:5154'>　所成始也使上九艮其背而必獲其身則是與之偕</span>
<span class='tline' id='l236' data-llen='5154:5177'>　止而不知行也九三行其庭而不見其人則是與之</span>
<span class='tline' id='l237' data-llen='5177:5200'>　偕動而不知靜也故夫艮者兼動靜之宜備屈伸之</span>
<span class='tline' id='l238' data-llen='5200:5223'>　理當上九之時可止而不得不止也當九三之時可</span>
<span class='tline' id='l239' data-llen='5223:5246'>　行而不得不行也此所謂其道光明者歟孟子有言</span>
<span class='tline' id='l240' data-llen='5246:5269'>　可以仕則仕可以止則止孔子也或曰二體皆艮也</span>
<span class='tline' id='l241' data-llen='5269:5296'><a onclick="displayPageImage('KR1a0028', 'WYG', '026-14a' );" name="026-14a" class="pb">[026-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5296:5319'>　反而視之則皆震也何以知上九當止而九三當行</span>
<span class='tline' id='l243' data-llen='5319:5342'>　乎曰上九者艮之終也萬物歸根復命之時也萬物</span>
<span class='tline' id='l244' data-llen='5342:5365'>　歸根復命而一陽之氣已動乎淵泉則九三之象也</span>
<span class='tline' id='l245' data-llen='5365:5388'>　三之為震出乎坎而不待反而後得之矣故上九之</span>
<span class='tline' id='l246' data-llen='5388:5411'>　辭曰敦艮吉九三之辭曰厲薫心明動靜之各有其</span>
<span class='tline' id='l247' data-llen='5411:5434'>　時也君子之道或出或處或黙或語無適無莫惟義</span>
<span class='tline' id='l248' data-llen='5434:5457'>　所在亦若是而已孔子曰㣲子去之箕子為之奴比</span>
<span class='tline' id='l249' data-llen='5457:5480'>　干諫而死商有三仁焉夫比干已死而箕子又為之</span>
<span class='tline' id='l250' data-llen='5480:5507'><a onclick="displayPageImage('KR1a0028', 'WYG', '026-14b' );" name="026-14b" class="pb">[026-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5507:5530'>　奴可謂艮其背矣而不能止㣲子之勿行是謂不獲</span>
<span class='tline' id='l252' data-llen='5530:5553'>　其身也㣲子去商而歸周可謂行其庭矣而不能使</span>
<span class='tline' id='l253' data-llen='5553:5576'>　箕子之勿留是謂不見其人也三人之行不同而夫</span>
<span class='tline' id='l254' data-llen='5576:5599'>　子同稱之曰仁不敢少貶焉夫有廢必有興有終必</span>
<span class='tline' id='l255' data-llen='5599:5622'>　有始比干之死與箕子之留所以明君臣之義也㣲</span>
<span class='tline' id='l256' data-llen='5622:5645'>　子去之所以明天人之歸存社稷之計也其何咎之</span>
<span class='tline' id='l257' data-llen='5645:5668'>　有哉故子曰艮其背止其所也上下敵應不相與也</span>
<span class='tline' id='l258' data-llen='5668:5691'>　是以不獲其身行其庭不見其人无咎也艮其背誤</span>
<span class='tline' id='l259' data-llen='5691:5718'><a onclick="displayPageImage('KR1a0028', 'WYG', '026-15a' );" name="026-15a" class="pb">[026-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5718:5741'>　作艮其止當依上文讀之古者背比字通用比字訛</span>
<span class='tline' id='l261' data-llen='5741:5764'>　為止耳背者與人相違之地北者幽隂之所當此而</span>
<span class='tline' id='l262' data-llen='5764:5788'>　不止則是失道而𡨕行也夫八重卦皆敵應不相與</span>
<span class='tline' id='l263' data-llen='5788:5811'>　而獨言於艮者謂其以止為義則无復相與之意矣</span>
<span class='tline' id='l264' data-llen='5811:5834'>　然則不獲其身不見其人而可以咎之哉書曰自靖</span>
<span class='tline' id='l265' data-llen='5834:5852'>　人自献于先王我不顧行遯此之謂也</span>
<span class='tline' id='l266' data-llen='5852:5868'>𧰼曰兼山艮君子以思不出其位</span>
<span class='tline' id='l267' data-llen='5868:5891'>　艮為山重卦為兼山但取山象艮止之義備矣而取</span>
<span class='tline' id='l268' data-llen='5891:5918'><a onclick="displayPageImage('KR1a0028', 'WYG', '026-15b' );" name="026-15b" class="pb">[026-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5918:5941'>　諸兼山者明尊卑小大各有其位介辨而可不亂也</span>
<span class='tline' id='l270' data-llen='5941:5964'>　自天子至于庻人守其位則安出其位則悖是以君</span>
<span class='tline' id='l271' data-llen='5964:5987'>　子思而不出也君止於仁臣止於忠父止於慈子止</span>
<span class='tline' id='l272' data-llen='5987:6010'>　於孝上不偪下下不僣上尊者制其略卑者治其詳</span>
<span class='tline' id='l273' data-llen='6010:6021'>　皆不出其位之義也</span>
<span class='tline' id='l274' data-llen='6021:6029'>雜卦曰艮止也</span>
<span class='tline' id='l275' data-llen='6029:6052'>　艮之為卦以物之終始而成其在六爻以時止則止</span>
<span class='tline' id='l276' data-llen='6052:6075'>　為義今夫動者未甞无止止者末嘗无動然天為動</span>
<span class='tline' id='l277' data-llen='6075:6102'><a onclick="displayPageImage('KR1a0028', 'WYG', '026-16a' );" name="026-16a" class="pb">[026-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6102:6125'>　地為止何也以其常者言之也人受天地之中以生</span>
<span class='tline' id='l279' data-llen='6125:6148'>　參乎髙厚之際忽焉而動倐焉而止不可以一端而</span>
<span class='tline' id='l280' data-llen='6148:6171'>　蔽之欲言動靜屈伸之理莫若近取諸身矣是以艮</span>
<span class='tline' id='l281' data-llen='6171:6194'>　之為爻分配人之一身人之一身動靜之機外繫乎</span>
<span class='tline' id='l282' data-llen='6194:6217'>　足内繫乎心初六艮也足之位也六四艮也心之位</span>
<span class='tline' id='l283' data-llen='6217:6240'>　也心與足動則身欲止不可得矣心與足止則身欲</span>
<span class='tline' id='l284' data-llen='6240:6263'>　動不可得矣然心止則足止矣心止而足不止則其</span>
<span class='tline' id='l285' data-llen='6263:6286'>　動未可知也故六四言艮其身而初六但言艮其趾</span>
<span class='tline' id='l286' data-llen='6286:6313'><a onclick="displayPageImage('KR1a0028', 'WYG', '026-16b' );" name="026-16b" class="pb">[026-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6313:6336'>　而已易惟咸艮二卦純取於身咸之諸爻感應以相</span>
<span class='tline' id='l288' data-llen='6336:6359'>　與而艮之諸爻敵應不相與然皆可以取譬於身何</span>
<span class='tline' id='l289' data-llen='6359:6382'>　也咸者感也感其心然後能感人也艮者止也止其</span>
<span class='tline' id='l290' data-llen='6382:6405'>　心然後能止其身也是故以體分爻然後有以見心</span>
<span class='tline' id='l291' data-llen='6405:6428'>　之所在心不可見則咸艮之義廢矣咸之九四心之</span>
<span class='tline' id='l292' data-llen='6428:6451'>　所在也故曰朋從爾思思者心之用也艮之六四心</span>
<span class='tline' id='l293' data-llen='6451:6474'>　之所在也故曰艮其身揔言身者心為之君也咸之</span>
<span class='tline' id='l294' data-llen='6474:6497'>　彖曰聖人感人心而天下和平艮之大象曰君子以</span>
<span class='tline' id='l295' data-llen='6497:6524'><a onclick="displayPageImage('KR1a0028', 'WYG', '026-17a' );" name="026-17a" class="pb">[026-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6524:6548'>　思不出其征皆所以𤼵明其義也若夫六二之艮其</span>
<span class='tline' id='l297' data-llen='6548:6571'>　腓九三之艮其限六五之艮其輔皆取象於身以明</span>
<span class='tline' id='l298' data-llen='6571:6594'>　心之所在也自趾而上之至五為輔矣則上之為顛</span>
<span class='tline' id='l299' data-llen='6594:6617'>　可知也不取諸顛而言敦艮者㣲其顯而闡其幽也</span>
<span class='tline' id='l300' data-llen='6617:6640'>　或曰序卦震動艮止也雜卦震起艮止也二者之義</span>
<span class='tline' id='l301' data-llen='6640:6663'>　有以異乎曰動止言其性也起止言其時也性也者</span>
<span class='tline' id='l302' data-llen='6663:6686'>　靜躁之謂也時也者始終之謂也要其歸趣則一而</span>
<span class='tline' id='l303' data-llen='6686:6690'>　已</span>
<span class='tline' id='l304' data-llen='6690:6717'><a onclick="displayPageImage('KR1a0028', 'WYG', '026-17b' );" name="026-17b" class="pb">[026-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6717:6738'>初六艮其趾无咎利永貞象曰艮其趾未失正也</span>
<span class='tline' id='l306' data-llen='6738:6761'>　初六艮也以隂居剛而在下卦之下上无其應而承</span>
<span class='tline' id='l307' data-llen='6761:6784'>　於六二之坎故曰艮其趾趾也者體之至卑也初居</span>
<span class='tline' id='l308' data-llen='6784:6807'>　下而其數偶故有趾之象焉艮其趾則不行矣又何</span>
<span class='tline' id='l309' data-llen='6807:6833'>　咎之有哉<span class='krp-note'>缺/</span>　　　　　　　心而艮其趾心茍欲</span>
<span class='tline' id='l310' data-llen='6833:6856'>　動非趾之能禁也所謂繫焉而止者歟故曰利永貞</span>
<span class='tline' id='l311' data-llen='6856:6879'>　貞猶固也永以為貞斯為善矣子曰艮其趾末失正</span>
<span class='tline' id='l312' data-llen='6879:6902'>　也未之為言不保其往云爾咸言拇艮言趾象其物</span>
<span class='tline' id='l313' data-llen='6902:6929'><a onclick="displayPageImage('KR1a0028', 'WYG', '026-18a' );" name="026-18a" class="pb">[026-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6929:6934'>　冝也</span>
<span class='tline' id='l315' data-llen='6934:6957'>六二艮其腓不拯其隨其心不快象曰不拯其隨未退</span>
<span class='tline' id='l316' data-llen='6957:6961'>聽也</span>
<span class='tline' id='l317' data-llen='6961:6984'>　六二坎也以隂居柔而在下卦之中上无其應而承</span>
<span class='tline' id='l318' data-llen='6984:7007'>　於九三之震故曰艮其腓腓腨肉下體之中也二居</span>
<span class='tline' id='l319' data-llen='7007:7031'>　中而數偶故有腓之𧰼焉腓塊然无能為者也不艮</span>
<span class='tline' id='l320' data-llen='7031:7054'>　其趾而艮其腓趾茍欲動非腓之所能禁也故曰不</span>
<span class='tline' id='l321' data-llen='7054:7078'>　拯其隨其心不快坎為䧟故有不拯之𧰼為憂為心</span>
<span class='tline' id='l322' data-llen='7078:7105'><a onclick="displayPageImage('KR1a0028', 'WYG', '026-18b' );" name="026-18b" class="pb">[026-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7105:7128'>　病故有不快之象夫趾者腓之所隨也咸之九三曰</span>
<span class='tline' id='l324' data-llen='7128:7151'>　咸其股執其隨服之所隨者腓也故咸之隨為腓艮</span>
<span class='tline' id='l325' data-llen='7151:7174'>　六二艮其腓不拯其隨腓之所隨者趾也故艮之隨</span>
<span class='tline' id='l326' data-llen='7174:7197'>　為趾趾動而腓不能禁趾䧟而腓不能拯其心安得</span>
<span class='tline' id='l327' data-llen='7197:7220'>　而快乎故子曰不拯其隨未退聴也坎為耳故有聴</span>
<span class='tline' id='l328' data-llen='7220:7240'>　象六二止之不得其所欲其退聴不亦難乎</span>
<span class='tline' id='l329' data-llen='7240:7262'>九三艮其限列其夤厲薫心象曰艮其限危薫心也</span>
<span class='tline' id='l330' data-llen='7262:7285'>　九三上體為震下體亦為震以陽居剛而在下卦之</span>
<span class='tline' id='l331' data-llen='7285:7312'><a onclick="displayPageImage('KR1a0028', 'WYG', '026-19a' );" name="026-19a" class="pb">[026-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7312:7335'>　上上无其應而介於六二六四之間二爻皆坎而四</span>
<span class='tline' id='l333' data-llen='7335:7358'>　又艮也故曰艮其限限腰也帶之所限也上下二體</span>
<span class='tline' id='l334' data-llen='7358:7381'>　於此乎分是以謂之限也九三上下之交其數竒其</span>
<span class='tline' id='l335' data-llen='7381:7405'>　體震反復皆動故有限之象焉限也者當吐納呼吸之</span>
<span class='tline' id='l336' data-llen='7405:7429'>　衝繫俯仰屈伸之節而下可以形格𫝑禁者也故列</span>
<span class='tline' id='l337' data-llen='7429:7452'>　其夤厲薫心列字依葢本作裂裂絶也夤膂也薫蒸</span>
<span class='tline' id='l338' data-llen='7452:7475'>　也裂其夤者其氣勿亂而絶其膂也薫其心者其氣</span>
<span class='tline' id='l339' data-llen='7475:7498'>　鬰蒸而病其心也内不艮其心外不艮其趾而艮諸</span>
<span class='tline' id='l340' data-llen='7498:7525'><a onclick="displayPageImage('KR1a0028', 'WYG', '026-19b' );" name="026-19b" class="pb">[026-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7525:7549'>　腰限之間𫝑不能止則將裂絶其膂而危病其心非</span>
<span class='tline' id='l342' data-llen='7549:7572'>　直不快而已故子曰艮其限危薫心也朱氏按古本</span>
<span class='tline' id='l343' data-llen='7572:7595'>　薫或作動今兩存之艮之諸爻惟九三不雜於柔此</span>
<span class='tline' id='l344' data-llen='7595:7616'>　彖之所謂時行則行者也施艮於此宜其危哉</span>
<span class='tline' id='l345' data-llen='7616:7634'>六四艮其身无咎象曰艮其身止諸躬也</span>
<span class='tline' id='l346' data-llen='7634:7657'>　六四上體為艮下體為坎以隂居柔而在上卦之下</span>
<span class='tline' id='l347' data-llen='7657:7680'>　下无其應而連於上九乗乎九三二爻皆震也故曰</span>
<span class='tline' id='l348' data-llen='7680:7703'>　艮其身身也者四肢百體之總名也四肢百體合為</span>
<span class='tline' id='l349' data-llen='7703:7730'><a onclick="displayPageImage('KR1a0028', 'WYG', '026-20a' );" name="026-20a" class="pb">[026-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7730:7753'>　一身而聽命於心心也者身之主也虚其中而為之</span>
<span class='tline' id='l351' data-llen='7753:7776'>　宰也下三爻施艮於一體猶不能禁而此獨能艮其</span>
<span class='tline' id='l352' data-llen='7776:7800'>　身者以心之所在故也二言不快三言薫心者互𤼵</span>
<span class='tline' id='l353' data-llen='7800:7823'>　其辭也四居上體之下隂畫為虚故有心之象焉艮</span>
<span class='tline' id='l354' data-llen='7823:7846'>　為止震為動以靜制動是以謂之艮其身也止之於</span>
<span class='tline' id='l355' data-llen='7846:7869'>　心則手足耳目无敢不聽夫何咎之有哉故子曰艮</span>
<span class='tline' id='l356' data-llen='7869:7892'>　其身止諸躬也不言身而言躬者身猶伸也躬猶恭</span>
<span class='tline' id='l357' data-llen='7892:7915'>　也身之所恭其當心之處乎或曰子以六四隂畫虚</span>
<span class='tline' id='l358' data-llen='7915:7942'><a onclick="displayPageImage('KR1a0028', 'WYG', '026-20b' );" name="026-20b" class="pb">[026-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7942:7965'>　故有虚中之象咸之九四則剛實為也亦謂之心何</span>
<span class='tline' id='l360' data-llen='7965:7988'>　哉曰咸者感也心之動也艮者止也心之靜也靜則</span>
<span class='tline' id='l361' data-llen='7988:8011'>　為虚動則為實聖人豈苟云乎哉易曰无思也无為</span>
<span class='tline' id='l362' data-llen='8011:8034'>　也寂然不動艮之心也感而遂通天下之故則咸之</span>
<span class='tline' id='l363' data-llen='8034:8042'>　九四當之矣</span>
<span class='tline' id='l364' data-llen='8042:8063'>六五艮其輔言有序悔亡象曰艮其輔以中正也</span>
<span class='tline' id='l365' data-llen='8063:8086'>　六五艮也以隂居剛而在上卦之中下无其應而承</span>
<span class='tline' id='l366' data-llen='8086:8109'>　上九之震故曰艮其輔輔口車也虚其中以為出納</span>
<span class='tline' id='l367' data-llen='8109:8136'><a onclick="displayPageImage('KR1a0028', 'WYG', '026-21a' );" name="026-21a" class="pb">[026-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8136:8159'>　者也五居上卦之中隂畫為虚故有輔之象焉咸之</span>
<span class='tline' id='l369' data-llen='8159:8182'>　輔在上而艮之輔在五則取其虚而已矣輔也者飲</span>
<span class='tline' id='l370' data-llen='8182:8205'>　食之所自入言語之所由出也飲食以養其身言語</span>
<span class='tline' id='l371' data-llen='8205:8228'>　以道其意未有能絶之者也然則艮其輔云者豈將</span>
<span class='tline' id='l372' data-llen='8228:8251'>　緘塞之而已平謹其言語節其飲食斯之謂艮矣故</span>
<span class='tline' id='l373' data-llen='8251:8274'>　曰言有序悔亡時然後言則不失其序而悔可亡也</span>
<span class='tline' id='l374' data-llen='8274:8297'>　夫艮之言止也以隂居剛不純乎靜是以有悔動靜</span>
<span class='tline' id='l375' data-llen='8297:8320'>　語黙不失其時是以悔亡也故子曰艮其輔以中正</span>
<span class='tline' id='l376' data-llen='8320:8347'><a onclick="displayPageImage('KR1a0028', 'WYG', '026-21b' );" name="026-21b" class="pb">[026-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8347:8370'>　也以六居五非艮之正其以中為正者與是故六四</span>
<span class='tline' id='l378' data-llen='8370:8393'>　可以為心而不可以為輔六五可以為輔而不可以</span>
<span class='tline' id='l379' data-llen='8393:8416'>　為心亦象其物宜也體有動靜而心有不動者存此</span>
<span class='tline' id='l380' data-llen='8416:8434'>　四之所以无咎而五之所以悔七者歟</span>
<span class='tline' id='l381' data-llen='8434:8451'>上九敦艮吉象曰敦艮之吉以厚終也</span>
<span class='tline' id='l382' data-llen='8451:8474'>　上九震也以陽居柔而在上卦之上下无其應而乘</span>
<span class='tline' id='l383' data-llen='8474:8497'>　六五之艮故曰敦艮敦厚也益也艮之至也臨之上</span>
<span class='tline' id='l384' data-llen='8497:8520'>　六以益於六五為敦臨復之六五以益於六四為敦</span>
<span class='tline' id='l385' data-llen='8520:8547'><a onclick="displayPageImage('KR1a0028', 'WYG', '026-22a' );" name="026-22a" class="pb">[026-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8547:8570'>　復今艮之上九次乎六五剛柔殊惟而謂之敦艮何</span>
<span class='tline' id='l387' data-llen='8570:8593'>　也曰取諸重卦而係之猶震之九四因初九之震而</span>
<span class='tline' id='l388' data-llen='8593:8617'>　有遂泥之𧰼也九三既已艮矣上九又從而益之彖</span>
<span class='tline' id='l389' data-llen='8617:8640'>　之所謂艮其背不獲其身者也謂之敦艮不亦宜乎</span>
<span class='tline' id='l390' data-llen='8640:8664'>　或曰子之言𧰼初六六四艮也九三上九震也而易</span>
<span class='tline' id='l391' data-llen='8664:8687'>　之何哉曰重卦六爻无非艮也初六六四司艮之權</span>
<span class='tline' id='l392' data-llen='8687:8710'>　而所以艮者九三上九也非艮乎隂艮乎陽也艮三</span>
<span class='tline' id='l393' data-llen='8710:8734'>　索而得男雖含震動之𧰼而當歸根復命之時止之</span>
<span class='tline' id='l394' data-llen='8734:8761'><a onclick="displayPageImage('KR1a0028', 'WYG', '026-22b' );" name="026-22b" class="pb">[026-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8761:8784'>　又止乃其所也故曰吉子曰敦艮之吉以厚終也夫</span>
<span class='tline' id='l396' data-llen='8784:8807'>　物不可以終動亦不可以終止故艮次震漸坎艮明</span>
<span class='tline' id='l397' data-llen='8807:8830'>　屈信動靜猶寒暑之相推也上九艮之終終則變矣</span>
<span class='tline' id='l398' data-llen='8830:8853'>　而繫之敦艮矣夫子又繼之以厚終之辭何也曰震</span>
<span class='tline' id='l399' data-llen='8853:8876'>　以初九為先而九四為後艮以上九為後而九三為</span>
<span class='tline' id='l400' data-llen='8876:8899'>　先自下而上自然之序也然艮之先者其震亦先艮</span>
<span class='tline' id='l401' data-llen='8899:8922'>　之後者其震亦後自然之理也上九方艮而九三已</span>
<span class='tline' id='l402' data-llen='8922:8945'>　震則上之成終而三之成始也時止則止時行則行</span>
<span class='tline' id='l403' data-llen='8945:8972'><a onclick="displayPageImage('KR1a0028', 'WYG', '026-23a' );" name="026-23a" class="pb">[026-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8972:8995'>　方其止也惟患其不固也及其動也惟患其不亟也</span>
<span class='tline' id='l405' data-llen='8995:9018'>　故止則如山而動則如雷易之道也三在群隂之中</span>
<span class='tline' id='l406' data-llen='9018:9041'>　而上下皆震其動也孰能禦之矣上九之以厚終也</span>
<span class='tline' id='l407' data-llen='9041:9048'>　不亦善乎</span>
<span class='tline' id='l408' data-llen='9048:9051'>　</span>
<span class='tline' id='l409' data-llen='9051:9054'>　</span>
<span class='tline' id='l410' data-llen='9054:9057'>　</span>
<span class='tline' id='l411' data-llen='9057:9060'>　</span>
<span class='tline' id='l412' data-llen='9060:9087'><a onclick="displayPageImage('KR1a0028', 'WYG', '026-23b' );" name="026-23b" class="pb">[026-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9087:9090'>　</span>
<span class='tline' id='l414' data-llen='9090:9093'>　</span>
<span class='tline' id='l415' data-llen='9093:9096'>　</span>
<span class='tline' id='l416' data-llen='9096:9099'>　</span>
<span class='tline' id='l417' data-llen='9099:9102'>　</span>
<span class='tline' id='l418' data-llen='9102:9105'>　</span>
<span class='tline' id='l419' data-llen='9105:9108'>　</span>
<span class='tline' id='l420' data-llen='9108:9121'>　周易經傳集解卷二十六</span>
</p>
<p>
</p>
  </div>
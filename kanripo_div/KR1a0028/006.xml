<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0028', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:204'>　周易經傳集解泰否卷六</span>
<span class='tline' id='l10' data-llen='204:225'>　　　　　　　　　　　　　宋　林栗　撰</span>
<span class='tline' id='l11' data-llen='225:228'>　</span>
<span class='tline' id='l12' data-llen='228:231'>　</span>
<span class='tline' id='l13' data-llen='231:234'>　</span>
<span class='tline' id='l14' data-llen='234:237'>　</span>
<span class='tline' id='l15' data-llen='237:257'>序卦曰履而泰然後安故受之以泰泰者通也</span>
<span class='tline' id='l16' data-llen='257:283'><a onclick="displayPageImage('KR1a0028', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='283:306'>　泰之成卦履之變也自履而泰乾反居下兑變為坤</span>
<span class='tline' id='l18' data-llen='306:329'>　上下相易而成卦也乾反居下所以交為兑也兑變</span>
<span class='tline' id='l19' data-llen='329:352'>　為坤所以順於乾也夫履也者自上履下乾履兑履</span>
<span class='tline' id='l20' data-llen='352:375'>　虎尾也説而應乎乾是故履之而不吾咥也彼既心</span>
<span class='tline' id='l21' data-llen='375:398'>　説而誠服矣然其情未交而志未通是以有虎之象</span>
<span class='tline' id='l22' data-llen='398:421'>　焉雖不吾咥亦已危矣何者乾履於二而未有以交</span>
<span class='tline' id='l23' data-llen='421:444'>　之也及乎降尊而就卑然後上下之情交通而無間</span>
<span class='tline' id='l24' data-llen='444:467'>　斯可以相安而无不測之虞矣是故兑之象一也在</span>
<span class='tline' id='l25' data-llen='467:493'><a onclick="displayPageImage('KR1a0028', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='493:516'>　履為虎在泰為妹由其情異而志殊也豈不擬諸形</span>
<span class='tline' id='l27' data-llen='516:527'>　容而象其物宜也哉</span>
<span class='tline' id='l28' data-llen='527:550'>泰小往大來吉亨彖曰泰小往大來吉亨則是天地交</span>
<span class='tline' id='l29' data-llen='550:573'>而萬物通也上下交而其志同也内陽而外隂内健而</span>
<span class='tline' id='l30' data-llen='573:593'>外順内君子而外小人君子道長小人道消也</span>
<span class='tline' id='l31' data-llen='593:616'>　下乾上坤成卦曰泰者初為乾二為兑三為震四為</span>
<span class='tline' id='l32' data-llen='616:639'>　坤乾為父坤為母震一索而得男兑三索而得女天</span>
<span class='tline' id='l33' data-llen='639:662'>　尊地卑乾坤定矣卑髙以陳貴賤位矣今乾反在下</span>
<span class='tline' id='l34' data-llen='662:688'><a onclick="displayPageImage('KR1a0028', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='688:711'>　則是天地易位而上下失序矣聖人之作易也何以</span>
<span class='tline' id='l36' data-llen='711:734'>　知其天地之變而不為易位失序者乎以有震兑存</span>
<span class='tline' id='l37' data-llen='734:757'>　乎其間也震也者乾坤之始交兑也者乾坤之終合</span>
<span class='tline' id='l38' data-llen='757:780'>　也始也者萬物之所以生也終也者萬物之所以成</span>
<span class='tline' id='l39' data-llen='780:803'>　也震上兑下者歸妹之象也歸妹天地之大義也天</span>
<span class='tline' id='l40' data-llen='803:826'>　地不交而萬物不興歸妹人之終始也是故天地之</span>
<span class='tline' id='l41' data-llen='826:850'>　始交也出乎震𤼵而為雷其終也入乎兑鍾而為澤</span>
<span class='tline' id='l42' data-llen='850:873'>　皆氤氲之氣也謂之交泰不亦宜乎泰者通也人之</span>
<span class='tline' id='l43' data-llen='873:899'><a onclick="displayPageImage('KR1a0028', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='899:922'>　血氣流暢心安體舒則謂之泰亦取通之義也泰小</span>
<span class='tline' id='l45' data-llen='922:946'>　往大來吉亨何謂也曰三隂出而在外三陽入而居内</span>
<span class='tline' id='l46' data-llen='946:969'>　陽日以長隂日以消陽為大隂為小故也以天地言</span>
<span class='tline' id='l47' data-llen='969:994'>　之則天為大而地為小以上下言之則上為大而下為小</span>
<span class='tline' id='l48' data-llen='994:1018'>　以隂陽言之則陽為大而隂為小以健順言之則健為</span>
<span class='tline' id='l49' data-llen='1018:1041'>　大而順為小以君子小人言之則君子為大而小人</span>
<span class='tline' id='l50' data-llen='1041:1064'>　為小小往大來而係以吉亨者則是天地交而萬物</span>
<span class='tline' id='l51' data-llen='1064:1087'>　通也上下交而其志同也天穹隆而上覆地旁薄而</span>
<span class='tline' id='l52' data-llen='1087:1113'><a onclick="displayPageImage('KR1a0028', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1113:1136'>　下承四時何由而行萬物何由而生天氣下降地氣</span>
<span class='tline' id='l54' data-llen='1136:1159'>　上騰氤氲交通然後四時行而萬物生矣君尊而在</span>
<span class='tline' id='l55' data-llen='1159:1182'>　上臣卑而在下百工何由而熙庶事何由而康上之</span>
<span class='tline' id='l56' data-llen='1182:1205'>　情達於下下之情通於上歡忻相與然後百工熙而</span>
<span class='tline' id='l57' data-llen='1205:1229'>　庶事康矣内陽而外隂春夏之所以𤼵生也内健而</span>
<span class='tline' id='l58' data-llen='1229:1252'>　外順君子之所以成德也内君子而外小人君子道</span>
<span class='tline' id='l59' data-llen='1252:1275'>　長小人道消天下之所以治也係之吉亨不亦宜乎</span>
<span class='tline' id='l60' data-llen='1275:1298'>象曰天地交泰后以財成天地之道輔相天地之宜以</span>
<span class='tline' id='l61' data-llen='1298:1324'><a onclick="displayPageImage('KR1a0028', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1324:1329'>左右民</span>
<span class='tline' id='l63' data-llen='1329:1352'>　天者乾也地者坤也天地交而萬物通所以為泰也</span>
<span class='tline' id='l64' data-llen='1352:1375'>　后者上也民者下也上下交而其志同所以為泰也</span>
<span class='tline' id='l65' data-llen='1375:1398'>　天地之道生成是也春省耕而補不足秋省歛而助</span>
<span class='tline' id='l66' data-llen='1398:1421'>　不給所以財成其道而左右民也天地之宜四時九</span>
<span class='tline' id='l67' data-llen='1421:1444'>　土是也析因夷隩敬授其時髙下肥磽教之樹藝所</span>
<span class='tline' id='l68' data-llen='1444:1467'>　以輔相其宜而左右民也天者君象也地者臣民之</span>
<span class='tline' id='l69' data-llen='1467:1490'>　象也君者所以治人也臣者所以輔相其君者也民</span>
<span class='tline' id='l70' data-llen='1490:1516'><a onclick="displayPageImage('KR1a0028', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1516:1539'>　者所以翼戴其上者也而古之王者憂民之飢而佐</span>
<span class='tline' id='l72' data-llen='1539:1562'>　之耕憂民之寒而勸之桑憂民之暴露而教之乗屋</span>
<span class='tline' id='l73' data-llen='1562:1585'>　憂民之勞苦而教之舟車至於鰥寡孤獨老弱貧窮</span>
<span class='tline' id='l74' data-llen='1585:1608'>　皆使養生送死而無憾是以君而左右其民也得夫</span>
<span class='tline' id='l75' data-llen='1608:1631'>　天地交泰之義矣孟子曰匡之直之輔之翼之使自</span>
<span class='tline' id='l76' data-llen='1631:1654'>　得之又從而振德之此之謂也益稷篇曰予欲左右</span>
<span class='tline' id='l77' data-llen='1654:1677'>　有民武王曰天佑下民作之君作之師天猶佑之而</span>
<span class='tline' id='l78' data-llen='1677:1691'>　况君乎財與裁同古字通用</span>
<span class='tline' id='l79' data-llen='1691:1717'><a onclick="displayPageImage('KR1a0028', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1717:1728'>雜卦曰否泰反其類也</span>
<span class='tline' id='l81' data-llen='1728:1751'>　三陽在下三隂在上此其所以為泰也然其在爻陽</span>
<span class='tline' id='l82' data-llen='1751:1774'>　反上升隂反下接何也聖人以為陽升隂降自然之</span>
<span class='tline' id='l83' data-llen='1774:1797'>　理若陽降而不能升隂升而不能降則是尊卑易位</span>
<span class='tline' id='l84' data-llen='1797:1820'>　之象而非上下交感之義也天地之位不敢易也所</span>
<span class='tline' id='l85' data-llen='1820:1843'>　交者其氣也君臣之位不可易也所交者其情也故</span>
<span class='tline' id='l86' data-llen='1843:1866'>　雖乾下坤上而六五為君九二為臣不可易也乾震</span>
<span class='tline' id='l87' data-llen='1866:1889'>　之中有兑象焉坤巽之中有艮象焉兑也者坤巽之</span>
<span class='tline' id='l88' data-llen='1889:1915'><a onclick="displayPageImage('KR1a0028', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1915:1938'>　類也而居乾震之中艮也者乾震之類也而在坤巽</span>
<span class='tline' id='l90' data-llen='1938:1961'>　之内是謂反其類者也以九居二以六居五二氣感</span>
<span class='tline' id='l91' data-llen='1961:1984'>　應有相與之意焉謂之陽則其象兑也謂之隂則其</span>
<span class='tline' id='l92' data-llen='1984:2007'>　數九也謂之柔則其象艮也謂之剛則其數六也是</span>
<span class='tline' id='l93' data-llen='2007:2030'>　謂反其類也者一剛一柔交錯成卦三陽以兑而上</span>
<span class='tline' id='l94' data-llen='2030:2053'>　升三隂以艮而下接然後泰之交爻粲然而可見矣</span>
<span class='tline' id='l95' data-llen='2053:2075'>初九拔茅茹以其彚征吉象曰拔茅征吉志在外也</span>
<span class='tline' id='l96' data-llen='2075:2098'>　初九乾也以陽居剛而在下卦之下應乎六四之坤</span>
<span class='tline' id='l97' data-llen='2098:2124'><a onclick="displayPageImage('KR1a0028', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2124:2147'>　而連九三之震故曰㧞茅茹以其彚征吉震為萑葦</span>
<span class='tline' id='l99' data-llen='2147:2170'>　故有茅象五體艮艮為首有㧞之之象茅之為物㓗</span>
<span class='tline' id='l100' data-llen='2170:2193'>　白而叢生者也可以縮酒而祭天地可以包土錫命</span>
<span class='tline' id='l101' data-llen='2193:2216'>　諸侯生於山林藪澤之中而用於宗廟朝廷之上賢</span>
<span class='tline' id='l102' data-llen='2216:2239'>　人君子之譬也拔茅者舍短而取長人君舉賢之譬</span>
<span class='tline' id='l103' data-llen='2239:2262'>　也茹茅之秀者以其可茹故謂之茹彚猶類也以其</span>
<span class='tline' id='l104' data-llen='2262:2285'>　叢生故謂之彚拔其茹則其根牽引成叢而起君子</span>
<span class='tline' id='l105' data-llen='2285:2308'>　見用則引其類而升之譬也六五為艮下連于三九</span>
<span class='tline' id='l106' data-llen='2308:2334'><a onclick="displayPageImage('KR1a0028', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2334:2357'>　三為震下連於初五之可拔及三而已而茹之所連</span>
<span class='tline' id='l108' data-llen='2357:2380'>　遂及于初葢三陽同志而升初九與九三同體乎乾</span>
<span class='tline' id='l109' data-llen='2380:2403'>　故曰成泰以上下交為義六四者初九之配也六五</span>
<span class='tline' id='l110' data-llen='2403:2426'>　者九二之配也言初九而不及四六言六五而不及</span>
<span class='tline' id='l111' data-llen='2426:2449'>　九二乃以九三言其義何也曰泰之言通也六爻以</span>
<span class='tline' id='l112' data-llen='2449:2472'>　相通為義者也六五者泰之君也使五之拔止於九</span>
<span class='tline' id='l113' data-llen='2472:2495'>　二而九三初六各從其配何以為泰乎六四者五之</span>
<span class='tline' id='l114' data-llen='2495:2518'>　近臣也使初之從止於六四而六五上六各分其應</span>
<span class='tline' id='l115' data-llen='2518:2544'><a onclick="displayPageImage('KR1a0028', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2544:2567'>　是君臣俱有黨也何以為泰乎故曰天地交而萬物</span>
<span class='tline' id='l117' data-llen='2567:2590'>　通也上下交而其志同也三陽同志而上升三隂同</span>
<span class='tline' id='l118' data-llen='2590:2613'>　志而下接六爻同志而相與所以為泰之時也故於</span>
<span class='tline' id='l119' data-llen='2613:2636'>　初陽進之始取諸拔茅連茹之象焉以明三陽同志</span>
<span class='tline' id='l120' data-llen='2636:2659'>　而升故也三之言衆也舉一賢則衆賢萃於朝斯之</span>
<span class='tline' id='l121' data-llen='2659:2682'>　謂泰矣故曰吉子曰拔茅征吉志在外也言三陽在</span>
<span class='tline' id='l122' data-llen='2682:2705'>　内而其志在外也三陽在内而其志在外故以其類</span>
<span class='tline' id='l123' data-llen='2705:2712'>　而征吉也</span>
<span class='tline' id='l124' data-llen='2712:2738'><a onclick="displayPageImage('KR1a0028', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2738:2761'>九二包荒用馮河不遐遺朋亡得尚于中行象曰包荒</span>
<span class='tline' id='l126' data-llen='2761:2772'>得尚于中行以光大也</span>
<span class='tline' id='l127' data-llen='2772:2795'>　九二兑也以陽居柔而在下卦之中應乎六五之艮</span>
<span class='tline' id='l128' data-llen='2795:2818'>　故曰包荒用馮河不遐遺朋亡得尚于中行初為乾</span>
<span class='tline' id='l129' data-llen='2818:2841'>　乾為郊二為兑兑為澤三為震震為萑葦郊野之外</span>
<span class='tline' id='l130' data-llen='2841:2864'>　水澤所鍾而萑葦茅茨生焉荒之象也乾為人兑為</span>
<span class='tline' id='l131' data-llen='2864:2886'>　澤震為足水澤之上人徙涉焉馮河之象也乾為</span>
<span class='tline' id='l132' data-llen='2886:2909'>　郊野遐之象也坤為衆朋之象也荒者茅塞而不治</span>
<span class='tline' id='l133' data-llen='2909:2935'><a onclick="displayPageImage('KR1a0028', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2935:2958'>　人之所弃也馮河者進取而不顧人之所疾也遐者</span>
<span class='tline' id='l135' data-llen='2958:2981'>　疎逺而易遺朋者親近而難忘者也惟六五之君以</span>
<span class='tline' id='l136' data-llen='2981:3004'>　柔居尊不畜三陽而返其坤巽之類故荒者吾能包</span>
<span class='tline' id='l137' data-llen='3004:3027'>　之馮河吾能用之疎逺之賢无遺於野而朋比之衆</span>
<span class='tline' id='l138' data-llen='3027:3050'>　自散於朝則可謂皇極之君矣尚猶配也中行謂二</span>
<span class='tline' id='l139' data-llen='3050:3073'>　也有皇極之君必有中行之臣説而應之故六五得</span>
<span class='tline' id='l140' data-llen='3073:3096'>　配于九二以成交泰之治也何者以六居五以九居</span>
<span class='tline' id='l141' data-llen='3096:3119'>　二履中正之位无剛柔之偏故也孔子曰不得中行</span>
<span class='tline' id='l142' data-llen='3119:3145'><a onclick="displayPageImage('KR1a0028', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3145:3168'>　而與之必也狂狷乎征者進取狷者有所不為也又</span>
<span class='tline' id='l144' data-llen='3168:3191'>　曰道之不行也我知之矣賢者過之不肖者不及也</span>
<span class='tline' id='l145' data-llen='3191:3214'>　荒與馮河孔子之所謂狂狷過不及者歟何者以陽</span>
<span class='tline' id='l146' data-llen='3214:3237'>　居剛而不得乎中故也刳胎殺天則麒麟不至覆巢</span>
<span class='tline' id='l147' data-llen='3237:3260'>　毁卵則鳯凰不翔西伯養老而太公歸之燕昭禮士</span>
<span class='tline' id='l148' data-llen='3260:3283'>　而樂毅從之包荒得尚于中行不亦宜乎子曰包荒</span>
<span class='tline' id='l149' data-llen='3283:3306'>　得尚于中行以光大也其六五之謂矣二五相與剛</span>
<span class='tline' id='l150' data-llen='3306:3319'>　柔迭居是以互言其義也</span>
<span class='tline' id='l151' data-llen='3319:3345'><a onclick="displayPageImage('KR1a0028', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3345:3368'>九三无平不陂无往不復艱貞无咎勿恤其孚于食有</span>
<span class='tline' id='l153' data-llen='3368:3381'>福象曰无往不復天地際也</span>
<span class='tline' id='l154' data-llen='3381:3404'>　九三下體為乾上體為震以陽居剛而在下卦之上</span>
<span class='tline' id='l155' data-llen='3404:3427'>　應乎上六而承乎六四二爻皆坤而四又巽也故曰</span>
<span class='tline' id='l156' data-llen='3427:3450'>　无平不陂无往不復陽為平隂為陂陽為往隂為復</span>
<span class='tline' id='l157' data-llen='3450:3473'>　三陽之進至是極矣當泰之初陽自下升故不嫌於</span>
<span class='tline' id='l158' data-llen='3473:3496'>　居剛至於九二居柔得中上應六五以成交泰之道</span>
<span class='tline' id='l159' data-llen='3496:3519'>　古之明君良臣同德相須無為而治者由此也至於</span>
<span class='tline' id='l160' data-llen='3519:3545'><a onclick="displayPageImage('KR1a0028', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3545:3568'>　九三道已隆矣時已極矣持盈守成兹為難矣而三</span>
<span class='tline' id='l162' data-llen='3568:3591'>　又以陽居剛行過乎中體乎剛健而資之以太躁及</span>
<span class='tline' id='l163' data-llen='3591:3614'>　其勢力進而迫之以乾迫坤以震迫巽以九三迫四</span>
<span class='tline' id='l164' data-llen='3614:3637'>　以至剛迫至柔物極則反理勢然也髙岸為谷深谷</span>
<span class='tline' id='l165' data-llen='3637:3660'>　為陵无平不陂之義也寒往則暑來暑往則寒來无</span>
<span class='tline' id='l166' data-llen='3660:3683'>　往不復之義也以坤易乾以巽易震平者陂矣往者</span>
<span class='tline' id='l167' data-llen='3683:3706'>　復矣而否之象見矣是以聖人憂之而為之戒焉若</span>
<span class='tline' id='l168' data-llen='3706:3729'>　曰勿極其平庶幾不陂勿窮其往庶幾不復世之君</span>
<span class='tline' id='l169' data-llen='3729:3756'><a onclick="displayPageImage('KR1a0028', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3756:3779'>　子當極盛之時視其力足以誅鋤小人視其威足以</span>
<span class='tline' id='l171' data-llen='3779:3802'>　鞭笞四夷必極其平窮其往而後已此小人之所以</span>
<span class='tline' id='l172' data-llen='3802:3825'>　復用而四夷之所以復强也子曰人而不仁疾之已</span>
<span class='tline' id='l173' data-llen='3825:3848'>　甚亂也故曰艱貞无咎勿恤其孚于食有福書曰無</span>
<span class='tline' id='l174' data-llen='3848:3871'>　疆惟休亦大惟艱又曰無疆惟休亦無疆惟恤恤之</span>
<span class='tline' id='l175' data-llen='3871:3894'>　言憂也勿者甚之之辭也猶言太極矣能勿憂乎以</span>
<span class='tline' id='l176' data-llen='3894:3917'>　乾迫坤以震迫巽可謂无往矣以坤遇乾以巽遇震</span>
<span class='tline' id='l177' data-llen='3917:3940'>　可謂其孚矣弗圖其難則患生於所易弗虞其變則</span>
<span class='tline' id='l178' data-llen='3940:3967'><a onclick="displayPageImage('KR1a0028', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3967:3990'>　憂在於所孚方泰之時惟見其易豈知其難惟信其</span>
<span class='tline' id='l180' data-llen='3990:4013'>　孚豈慮其變是以平陂往復常在循環反掌之間耳</span>
<span class='tline' id='l181' data-llen='4013:4036'>　古之君子為能見其易而思其難見其孚而不忘其</span>
<span class='tline' id='l182' data-llen='4036:4059'>　恤以艱為貞則可以免於咎以恤為孚則可以安樂</span>
<span class='tline' id='l183' data-llen='4059:4082'>　飲食而保其福禄也故曰知難無難知憂不憂豈不</span>
<span class='tline' id='l184' data-llen='4082:4105'>　信哉子曰无往不復天地際也為其乾坤相際之處</span>
<span class='tline' id='l185' data-llen='4105:4123'>　隂陽往復之爻故係之以如此之辭也</span>
<span class='tline' id='l186' data-llen='4123:4146'>六四翩翩不富以其鄰不戒以孚象曰翩翩不富皆失</span>
<span class='tline' id='l187' data-llen='4146:4173'><a onclick="displayPageImage('KR1a0028', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4173:4185'>實也不戒以孚中心願也</span>
<span class='tline' id='l189' data-llen='4185:4208'>　六四上體為坤下體為巽以隂居柔而在上卦之下</span>
<span class='tline' id='l190' data-llen='4208:4231'>　乗乎九三而應在初九二爻皆乾而三又震也故曰</span>
<span class='tline' id='l191' data-llen='4231:4254'>　翩翩不富以其鄰翩翩羣飛而上之象三陽在下以</span>
<span class='tline' id='l192' data-llen='4254:4277'>　其彚而升故有拔茅之象三隂在上以其羣而下故</span>
<span class='tline' id='l193' data-llen='4277:4300'>　有翩翩之象焉鄰謂四也自六五而言之四上皆鄰</span>
<span class='tline' id='l194' data-llen='4300:4323'>　也陽為富貴隂為虚貧小畜之九五能用其鄰者為</span>
<span class='tline' id='l195' data-llen='4323:4346'>　其富也今以六居五則不富矣所以能用其羣者豈</span>
<span class='tline' id='l196' data-llen='4346:4373'><a onclick="displayPageImage('KR1a0028', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4373:4396'>　非其中心之所願故歟故曰不戒以孚坤之從乾巽</span>
<span class='tline' id='l198' data-llen='4396:4419'>　之從震艮之從兑其自志願不待告戒而自孚矣子</span>
<span class='tline' id='l199' data-llen='4419:4442'>　曰翩翩不富皆失實也不戒以孚中心願也或曰九</span>
<span class='tline' id='l200' data-llen='4442:4465'>　三六四其為孚一也三言勿恤其孚四言不戒以孚</span>
<span class='tline' id='l201' data-llen='4465:4488'>　其不同何也曰三者陽進之終不憂則變矣四隂之</span>
<span class='tline' id='l202' data-llen='4488:4511'>　始降又何戒之有哉或曰乾下坤上所以為泰之始</span>
<span class='tline' id='l203' data-llen='4511:4534'>　子之論陽升隂降則是不交也而何以為泰乎故舊</span>
<span class='tline' id='l204' data-llen='4534:4557'>　説皆云陽樂上復隂樂下復九三過中有平陂往復</span>
<span class='tline' id='l205' data-llen='4557:4584'><a onclick="displayPageImage('KR1a0028', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4584:4607'>　之義至於四六則又過矣故三隂同志而下復其所</span>
<span class='tline' id='l207' data-llen='4607:4630'>　是泰極則否之義也曰未之思耳九二包荒得尚于</span>
<span class='tline' id='l208' data-llen='4630:4653'>　中行六五歸妹以祉元吉學者莫能改也初九拔茅</span>
<span class='tline' id='l209' data-llen='4653:4676'>　茹以其彚征吉學者亦莫能改也奚獨疑於四哉若</span>
<span class='tline' id='l210' data-llen='4676:4699'>　初九以其彚征六四復其所而不應何由吉而亨乎</span>
<span class='tline' id='l211' data-llen='4699:4722'>　自三以往泰即為否如六五者又過於四何以元吉</span>
<span class='tline' id='l212' data-llen='4722:4745'>　乎隂陽相求物之情也何以言陽樂上復隂樂下復</span>
<span class='tline' id='l213' data-llen='4745:4768'>　乎故曰天地之位不可易也所交者其氣也君臣之</span>
<span class='tline' id='l214' data-llen='4768:4795'><a onclick="displayPageImage('KR1a0028', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4795:4818'>　位不可易也所交者其情也六四上承六五下接九</span>
<span class='tline' id='l216' data-llen='4818:4841'>　三而應於初九體乎柔巽以逮三陽其近臣之象乎</span>
<span class='tline' id='l217' data-llen='4841:4864'>　或曰九三剛中與五為配大臣之象也又以六四當</span>
<span class='tline' id='l218' data-llen='4864:4887'>　之何以别其人乎曰剛中者所以輔弼其君也柔巽</span>
<span class='tline' id='l219' data-llen='4887:4910'>　者所以汲引乎賢者之大臣也豈一而足哉記曰大</span>
<span class='tline' id='l220' data-llen='4910:4932'>　臣不可不敬也邇臣不可不慎也學者又何疑焉</span>
<span class='tline' id='l221' data-llen='4932:4955'>六五帝乙歸妹以祉元吉象曰以祉元吉中以行願也</span>
<span class='tline' id='l222' data-llen='4955:4978'>　六五艮也以隂居剛而在上卦之中應乎九二之兑</span>
<span class='tline' id='l223' data-llen='4978:5005'><a onclick="displayPageImage('KR1a0028', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5005:5028'>　故曰帝乙歸妹五居天位有帝乙之象兑為少女有</span>
<span class='tline' id='l225' data-llen='5028:5051'>　歸妹之象説者皆以歸妹為嫁女之義伊川程氏曰</span>
<span class='tline' id='l226' data-llen='5051:5074'>　帝乙商之賢王始制王姬下嫁之禮法者也愚竊謂</span>
<span class='tline' id='l227' data-llen='5074:5097'>　不然帝乙居尊而嫁其女於二二之象為君乎抑為</span>
<span class='tline' id='l228' data-llen='5097:5120'>　臣乎以為臣則女之所歸有夫道矣以為君則帝乙</span>
<span class='tline' id='l229' data-llen='5120:5143'>　在上而二又為君於人無據矣妹者兑也而帝乙之</span>
<span class='tline' id='l230' data-llen='5143:5166'>　所自出在室曰女在塗曰婦則五當為兑不在二矣</span>
<span class='tline' id='l231' data-llen='5166:5189'>　以意逆之帝乙行親迎之禮者也六五為帝九二為</span>
<span class='tline' id='l232' data-llen='5189:5216'><a onclick="displayPageImage('KR1a0028', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5216:5239'>　妹賢人君子檢飭其身修之於家行之於鄉凛乎如</span>
<span class='tline' id='l234' data-llen='5239:5262'>　季女之不可犯也而六五之君能降尊而為之禮然</span>
<span class='tline' id='l235' data-llen='5262:5285'>　後九二之臣説而應之艮兑相與交感之象也帝乙</span>
<span class='tline' id='l236' data-llen='5285:5308'>　歸妹不其然歟故曰以祉元吉五以祉而錫二二以</span>
<span class='tline' id='l237' data-llen='5308:5331'>　祉而歸之上上下相與可謂元吉矣子曰以祉元吉</span>
<span class='tline' id='l238' data-llen='5331:5353'>　中以行願也二五得中而行其所願元吉也宜哉</span>
<span class='tline' id='l239' data-llen='5353:5376'>上六城復于隍勿用師自邑告命貞吝象曰城復于隍</span>
<span class='tline' id='l240' data-llen='5376:5382'>其命亂也</span>
<span class='tline' id='l241' data-llen='5382:5409'><a onclick="displayPageImage('KR1a0028', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5409:5432'>　上六坤也以隂居柔而在一卦之上應乎九三之震</span>
<span class='tline' id='l243' data-llen='5432:5455'>　故曰城復于隍坤為土震為動有版築之象焉髙城</span>
<span class='tline' id='l244' data-llen='5455:5478'>　而濬隍増其土而穴其上穴之不已城復于隍矣此</span>
<span class='tline' id='l245' data-llen='5478:5501'>　乃泰極則否之義也坤本在下而位於上猶之以土</span>
<span class='tline' id='l246' data-llen='5501:5524'>　為城也至於上六極其髙矣而九三之震追而迫之</span>
<span class='tline' id='l247' data-llen='5524:5547'>　其復于隍不亦宜乎國之興也其累之非一日窮其</span>
<span class='tline' id='l248' data-llen='5547:5570'>　力而壞之者多矣可不戒哉泰之為卦以乾下坤上</span>
<span class='tline' id='l249' data-llen='5570:5593'>　而成其在六爻以陽升隂降為義初四升降之始故</span>
<span class='tline' id='l250' data-llen='5593:5620'><a onclick="displayPageImage('KR1a0028', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5620:5643'>　有拔茅翩翩之辭二五升降之中故有歸妹得尚之</span>
<span class='tline' id='l252' data-llen='5643:5666'>　義三上升降之極故有往復城隍之象焉故曰勿用</span>
<span class='tline' id='l253' data-llen='5666:5689'>　師自邑告命貞吝坤為衆為邑故有用師自邑之象</span>
<span class='tline' id='l254' data-llen='5689:5712'>　焉行師出令國之所以廢興存亡者也不出於國而</span>
<span class='tline' id='l255' data-llen='5712:5735'>　出於邑為貞吝之道也子曰城復于隍其命亂也夫</span>
<span class='tline' id='l256' data-llen='5735:5758'>　為城者豈故穴而頽之哉以其命出於衆无所適從</span>
<span class='tline' id='l257' data-llen='5758:5781'>　千人築之萬人穴之城之不頽未之有也或曰城復</span>
<span class='tline' id='l258' data-llen='5781:5804'>　于隍亂亡之象矣不曰凶而曰吝何哉曰泰之六爻</span>
<span class='tline' id='l259' data-llen='5804:5831'><a onclick="displayPageImage('KR1a0028', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5831:5854'>　皆有相應之義至于上六窮上及下乃入于否亂則</span>
<span class='tline' id='l261' data-llen='5854:5877'>　成矣而未至於亡也然則城復于隍其紀綱敗壞之</span>
<span class='tline' id='l262' data-llen='5877:5900'>　象乎用衆而衆不從告命而命不行以是為羞吝而</span>
<span class='tline' id='l263' data-llen='5900:5912'>　已吝猶不改凶可逃乎</span>
<span class='tline' id='l264' data-llen='5912:5915'>　</span>
<span class='tline' id='l265' data-llen='5915:5918'>　</span>
<span class='tline' id='l266' data-llen='5918:5921'>　</span>
<span class='tline' id='l267' data-llen='5921:5924'>　</span>
<span class='tline' id='l268' data-llen='5924:5951'><a onclick="displayPageImage('KR1a0028', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5951:5970'>序卦曰泰者通也物不可終通故受之以否</span>
<span class='tline' id='l270' data-llen='5970:5993'>　否之成卦泰之反也乾下坤上所以為泰也坤下乾</span>
<span class='tline' id='l271' data-llen='5993:6016'>　上所以為否也泰者通也否者塞也泰者闢也否者</span>
<span class='tline' id='l272' data-llen='6016:6039'>　闔也一通一塞一闔一闢如寒暑之相推如昏明之</span>
<span class='tline' id='l273' data-llen='6039:6062'>　相代物理之常雖天地聖人有不能逃也所貴乎聖</span>
<span class='tline' id='l274' data-llen='6062:6085'>　人者為能消息盈虚知進退存亡而不失其正乗其</span>
<span class='tline' id='l275' data-llen='6085:6108'>　機㑹有以變而通之如使天地无時而不交萬物无</span>
<span class='tline' id='l276' data-llen='6108:6131'>　時而不通則是有旦而无夜有春夏而无秋冬也故</span>
<span class='tline' id='l277' data-llen='6131:6158'><a onclick="displayPageImage('KR1a0028', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6158:6180'>　曰物不可以終通受之以否其與時偕極之義乎</span>
<span class='tline' id='l279' data-llen='6180:6203'>否之匪人不利君子貞大往小來彖曰否之匪人不利</span>
<span class='tline' id='l280' data-llen='6203:6226'>君子貞大往小來則是天地不交而萬物不通也上下</span>
<span class='tline' id='l281' data-llen='6226:6249'>不交而天下无邦也内隂而外陽内柔而外剛内小人</span>
<span class='tline' id='l282' data-llen='6249:6264'>而外君子小人道長君子道消也</span>
<span class='tline' id='l283' data-llen='6264:6287'>　下坤上乾成卦曰否者初為坤二為艮三為巽四為</span>
<span class='tline' id='l284' data-llen='6287:6310'>　乾乾為天巽為風艮為山坤為地上天下澤其卦為</span>
<span class='tline' id='l285' data-llen='6310:6333'>　履上天下地不曰卑髙以陳乎聖人取諸貴賤之位</span>
<span class='tline' id='l286' data-llen='6333:6360'><a onclick="displayPageImage('KR1a0028', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6360:6383'>　而遂以為上下不交者以有巽艮存乎其間也巽為</span>
<span class='tline' id='l288' data-llen='6383:6406'>　風艮為山艮為少男巽為長女山之與風少男之與</span>
<span class='tline' id='l289' data-llen='6406:6429'>　長女異乎交感之義也坤下艮上為剝巽下乾上為</span>
<span class='tline' id='l290' data-llen='6429:6452'>　姤姤者柔遇剛也剝者柔變剛也皆隂長陽消之象</span>
<span class='tline' id='l291' data-llen='6452:6475'>　也謂之否塞不亦宜乎是故姤者否之始剝者否之</span>
<span class='tline' id='l292' data-llen='6475:6498'>　終也否之匪人不利君子貞大往小來何也曰天地</span>
<span class='tline' id='l293' data-llen='6498:6521'>　泰矣變而否之者非小人為誰不謂之小人而謂之</span>
<span class='tline' id='l294' data-llen='6521:6544'>　匪人者甚之之辭也今夫内陽而外隂者人之受形</span>
<span class='tline' id='l295' data-llen='6544:6571'><a onclick="displayPageImage('KR1a0028', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6571:6594'>　而生也内柔而外剛者人之所以氣反而死也是故</span>
<span class='tline' id='l297' data-llen='6594:6617'>　剛健以立身柔巽以接物斯之謂人道矣反此者非</span>
<span class='tline' id='l298' data-llen='6617:6640'>　人也在易初二為地三四為人五上為天泰之三四</span>
<span class='tline' id='l299' data-llen='6640:6663'>　内陽而外隂天地之所以交而人道之所以立也今</span>
<span class='tline' id='l300' data-llen='6663:6686'>　否之三四内柔而外剛反天地之和變人理之正謂</span>
<span class='tline' id='l301' data-llen='6686:6709'>　之匪人不亦宜乎自昔天下之亂未嘗不起於民窮</span>
<span class='tline' id='l302' data-llen='6709:6732'>　而主不恤下怨而上不知其所以下怨而上不知者</span>
<span class='tline' id='l303' data-llen='6732:6755'>　必有邪佞匪人壅蔽於其間也飛廉惡來趙髙石顯</span>
<span class='tline' id='l304' data-llen='6755:6782'><a onclick="displayPageImage('KR1a0028', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6782:6805'>　其人也自今而視之其小人乎其匪人乎六三之謂</span>
<span class='tline' id='l306' data-llen='6805:6828'>　匪人九四之謂君子匪人得志其不利於君子必矣</span>
<span class='tline' id='l307' data-llen='6828:6851'>　然而君子者豈以其不利而易其節歟貞固守之斯</span>
<span class='tline' id='l308' data-llen='6851:6874'>　謂之君子也矣三陽在上不交於隂君子之貞亦如</span>
<span class='tline' id='l309' data-llen='6874:6897'>　是爾臨川王氏曰否之匪人者天也非人之所能為</span>
<span class='tline' id='l310' data-llen='6897:6920'>　也嗚呼不幾於一言而喪邦乎大往小來者泰之反</span>
<span class='tline' id='l311' data-llen='6920:6943'>　也天氣不下降則雲雨不施地氣不上騰則大明不</span>
<span class='tline' id='l312' data-llen='6943:6966'>　升萬物之所以不通也下之情不上達則君疑其臣</span>
<span class='tline' id='l313' data-llen='6966:6993'><a onclick="displayPageImage('KR1a0028', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6993:7016'>　而惡其民上之情不下通則民怨其君而疾其長天</span>
<span class='tline' id='l315' data-llen='7016:7039'>　下之所以无邦也内隂而外陽秋冬之所以歛藏也</span>
<span class='tline' id='l316' data-llen='7039:7062'>　内柔而外剛小人之所以敗德也内小人而外君子</span>
<span class='tline' id='l317' data-llen='7062:7085'>　小人道長君子道消天下之所以亂也或問消長曰</span>
<span class='tline' id='l318' data-llen='7085:7108'>　長如草木之長消如霰雪之消堯舜之時比屋可封</span>
<span class='tline' id='l319' data-llen='7108:7131'>　文武之興民皆好善非盡滅小人而更生君子也君</span>
<span class='tline' id='l320' data-llen='7131:7154'>　子道長小人變而為之也桀紂之時比屋可誅幽厲</span>
<span class='tline' id='l321' data-llen='7154:7177'>　之興民皆好暴非盡滅君子而更生小人也小人道</span>
<span class='tline' id='l322' data-llen='7177:7204'><a onclick="displayPageImage('KR1a0028', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7204:7227'>　長君子化而為之也董仲舒曰積善在身猶長日加</span>
<span class='tline' id='l324' data-llen='7227:7250'>　益而人不知也積惡在身猶火消膏而莫之覺也此</span>
<span class='tline' id='l325' data-llen='7250:7273'>　消長之義也自復至泰自姤至否隂陽消長應其爻</span>
<span class='tline' id='l326' data-llen='7273:7277'>　乎</span>
<span class='tline' id='l327' data-llen='7277:7298'>象曰天地不交否君子以險德避難不可榮以禄</span>
<span class='tline' id='l328' data-llen='7298:7321'>　天地不交其卦為否君子觀此象以險德避難雖欲</span>
<span class='tline' id='l329' data-llen='7321:7344'>　髙爵厚祿係而維之有不可得矣世之君子當无道</span>
<span class='tline' id='l330' data-llen='7344:7367'>　之朝進不得行其志徒觸險難之機然而莫之避者</span>
<span class='tline' id='l331' data-llen='7367:7394'><a onclick="displayPageImage('KR1a0028', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7394:7417'>　非無周身之智也膏粱芻豢必求口體之充金玉錦</span>
<span class='tline' id='l333' data-llen='7417:7440'>　繡必飽妻子之欲利害迫於中而榮辱眩其外故貪</span>
<span class='tline' id='l334' data-llen='7440:7463'>　禄而忘反以及於禍也險德避難不亦可乎孔子曰</span>
<span class='tline' id='l335' data-llen='7463:7486'>　邦無道穀恥也又曰邦無道富且貴焉恥也既以為</span>
<span class='tline' id='l336' data-llen='7486:7498'>　恥矣又可得而榮之哉</span>
<span class='tline' id='l337' data-llen='7498:7509'>雜卦曰否泰反其類也</span>
<span class='tline' id='l338' data-llen='7509:7532'>　否之反其類與泰一也坤巽之中有艮象焉乾震之</span>
<span class='tline' id='l339' data-llen='7532:7555'>　中有兑象焉兑也者坤巽之類也而居乾震之中艮</span>
<span class='tline' id='l340' data-llen='7555:7582'><a onclick="displayPageImage('KR1a0028', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7582:7605'>　也者乾震之類也而在坤巽之内是謂反其類者也</span>
<span class='tline' id='l342' data-llen='7605:7628'>　以九居二以六居五謂之陽則其象兑也謂之隂則</span>
<span class='tline' id='l343' data-llen='7628:7651'>　其數九也謂之柔則其象艮也謂之剛則其數六也</span>
<span class='tline' id='l344' data-llen='7651:7674'>　是謂反其類者也然泰以天地交為義所謂反者陽</span>
<span class='tline' id='l345' data-llen='7674:7697'>　升而隂降也否以不交為義所謂反者艮下而兑上</span>
<span class='tline' id='l346' data-llen='7697:7720'>　也艮下兑上雖有交感之義而九五六二則无相與</span>
<span class='tline' id='l347' data-llen='7720:7743'>　之意焉是故否之六爻上下不交三隂合而與否者</span>
<span class='tline' id='l348' data-llen='7743:7766'>　也三陽合而傾否者也六以二反其類故有包承之</span>
<span class='tline' id='l349' data-llen='7766:7793'><a onclick="displayPageImage('KR1a0028', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7793:7816'>　象九五反其類故有其亡之戒也或曰子以艮巽不</span>
<span class='tline' id='l351' data-llen='7816:7839'>　合明乾坤之不交而以艮兑言交感之義毋乃自為</span>
<span class='tline' id='l352' data-llen='7839:7862'>　不情歟曰重卦之坤艮巽乾著矣所謂兩儀生四象</span>
<span class='tline' id='l353' data-llen='7862:7885'>　也反而取之益之以乾兑震坤然後八卦具而六爻</span>
<span class='tline' id='l354' data-llen='7885:7908'>　之情狀畢見矣所謂四象生八卦也卦之相推取諸</span>
<span class='tline' id='l355' data-llen='7908:7931'>　四象而六爻之相錯得不以八卦定其吉凶乎此序</span>
<span class='tline' id='l356' data-llen='7931:7942'>　卦雜卦之所以異也</span>
<span class='tline' id='l357' data-llen='7942:7965'>初六拔茅茹以其彚貞吉亨象曰拔茅貞吉志在君也</span>
<span class='tline' id='l358' data-llen='7965:7992'><a onclick="displayPageImage('KR1a0028', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7992:8015'>　初六坤也以隂居剛而在下卦之下應乎九四四乾</span>
<span class='tline' id='l360' data-llen='8015:8038'>　震也在否之時乾坤不交故曰拔茅茹以其彚貞小</span>
<span class='tline' id='l361' data-llen='8038:8061'>　人用事固已迸逐君子而外之矣然隂柔之資識慮</span>
<span class='tline' id='l362' data-llen='8061:8084'>　寡暗外无以服衆心内无以决庶務其勢必將挽回</span>
<span class='tline' id='l363' data-llen='8084:8107'>　君子以為已之用君子者苟貪利而從之是亦小人</span>
<span class='tline' id='l364' data-llen='8107:8130'>　而已矣故因九四之不交於初而著其義焉初六六</span>
<span class='tline' id='l365' data-llen='8130:8167'>　三以隂居剛其聲音顔色<img height='20' width='20' alt='&amp;KR1138' title='KR1138' src='https://raw.githubusercontent.com/kanripo/KR-Gaiji/master/images/KR1138.png'/><img height='20' width='20' alt='&amp;KR1138' title='KR1138' src='https://raw.githubusercontent.com/kanripo/KR-Gaiji/master/images/KR1138.png'/>然雖欲挽回君子宜</span>
<span class='tline' id='l366' data-llen='8167:8190'>　其望而去之矣必也六二之柔順包而成之庶幾君</span>
<span class='tline' id='l367' data-llen='8190:8217'><a onclick="displayPageImage('KR1a0028', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8217:8240'>　子之肯從也四體震震為萑葦二體艮艮為子故有</span>
<span class='tline' id='l369' data-llen='8240:8263'>　拔茅之象焉二四同體二之所拔者四也拔茅者自</span>
<span class='tline' id='l370' data-llen='8263:8286'>　上而揠之則其根牽引成叢而起固其宜也自下而</span>
<span class='tline' id='l371' data-llen='8286:8309'>　挽之未有能拔之者也以其彚貞不亦宜乎故曰吉</span>
<span class='tline' id='l372' data-llen='8309:8332'>　亨於初言征則其類無不征矣於四言貞則其類无</span>
<span class='tline' id='l373' data-llen='8332:8355'>　不貞矣尺蠖之屈以求信也龍蛇之蟄以存身也欲</span>
<span class='tline' id='l374' data-llen='8355:8378'>　存其身而不能蟄無自而能存矣欲求其信而不能</span>
<span class='tline' id='l375' data-llen='8378:8401'>　屈無自而能信矣以其彚貞而係之吉亨不亦宜乎</span>
<span class='tline' id='l376' data-llen='8401:8428'><a onclick="displayPageImage('KR1a0028', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8428:8451'>　子曰拔茅貞吉志在君也所謂君者九五之謂乎九</span>
<span class='tline' id='l378' data-llen='8451:8474'>　四之類志皆從五而六二之徒欲挽而取之不可得</span>
<span class='tline' id='l379' data-llen='8474:8478'>　矣</span>
<span class='tline' id='l380' data-llen='8478:8501'>六二包承小人吉大人否亨象曰大人否亨不亂羣也</span>
<span class='tline' id='l381' data-llen='8501:8524'>　六二艮也以隂居柔而在下卦之中應乎九五之兑</span>
<span class='tline' id='l382' data-llen='8524:8547'>　故曰包承隂為虚陽為實隂為卑陽為尊以虚而包</span>
<span class='tline' id='l383' data-llen='8547:8570'>　實以卑而承尊故二之與五有包承之象矣艮為山</span>
<span class='tline' id='l384' data-llen='8570:8593'>　兑為澤澤在山上又有包承之象焉當否之時下卦</span>
<span class='tline' id='l385' data-llen='8593:8620'><a onclick="displayPageImage('KR1a0028', 'WYG', '006-22a' );" name="006-22a" class="pb">[006-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8620:8643'>　二隂皆小人也而六二以隂居柔體艮而得中獨能</span>
<span class='tline' id='l387' data-llen='8643:8666'>　反其朋類以包承九五故曰小人吉大人否亨以隂</span>
<span class='tline' id='l388' data-llen='8666:8689'>　柔之資而欲為剛健之事必不可矣惟能用其柔順</span>
<span class='tline' id='l389' data-llen='8689:8712'>　以包容而承事焉小人之行於斯吉矣然九五之大</span>
<span class='tline' id='l390' data-llen='8712:8735'>　人為以其善事已而下與之交則小人之黨日盛而</span>
<span class='tline' id='l391' data-llen='8735:8758'>　君子之道无由亨也必因時而否焉斯可以全君子</span>
<span class='tline' id='l392' data-llen='8758:8781'>　之羣而不亂於小人之黨否之而亨不亦宜乎或曰</span>
<span class='tline' id='l393' data-llen='8781:8804'>　所以為否者上下不交也以否濟否何由亨乎曰三</span>
<span class='tline' id='l394' data-llen='8804:8831'><a onclick="displayPageImage('KR1a0028', 'WYG', '006-22b' );" name="006-22b" class="pb">[006-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8831:8854'>　陽在外而三隂在内君子為客而小人為主若又與</span>
<span class='tline' id='l396' data-llen='8854:8877'>　之交則是與之為否也隂日以長陽日以消由否而</span>
<span class='tline' id='l397' data-llen='8877:8900'>　為剝無所不至矣三陽同志與時俱否須事之㑹從</span>
<span class='tline' id='l398' data-llen='8900:8921'>　而傾之斯為亨矣故子曰大人否亨不亂羣也</span>
<span class='tline' id='l399' data-llen='8921:8935'>六三包羞象曰包羞位不當也</span>
<span class='tline' id='l400' data-llen='8935:8958'>　六三上體為巽下體為坤以隂居剛而在下卦之上</span>
<span class='tline' id='l401' data-llen='8958:8981'>　近於九四而應在上六二爻皆乾而四又震也包羞</span>
<span class='tline' id='l402' data-llen='8981:9004'>　坤為囊巽為伏故有包羞之象三以隂柔不中而竊</span>
<span class='tline' id='l403' data-llen='9004:9031'><a onclick="displayPageImage('KR1a0028', 'WYG', '006-23a' );" name="006-23a" class="pb">[006-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9031:9054'>　處非據欲以包三陽以坤包乾以巽包震而三陽同</span>
<span class='tline' id='l405' data-llen='9054:9077'>　志皆莫之與且將協力而傾之三之所包得羞而已</span>
<span class='tline' id='l406' data-llen='9077:9100'>　故子曰包羞位不當也否之時六三不當其位而遏</span>
<span class='tline' id='l407' data-llen='9100:9123'>　三陽之衝為否之至也彖之所謂匪人者斯之謂與</span>
<span class='tline' id='l408' data-llen='9123:9143'>九四有命无咎疇離祉象曰有命无咎志行也</span>
<span class='tline' id='l409' data-llen='9143:9166'>　九四上體為乾下體為震以陽居柔而在上卦之巽</span>
<span class='tline' id='l410' data-llen='9166:9189'>　近為六三而應在初六二爻皆坤而三又巽也故曰</span>
<span class='tline' id='l411' data-llen='9189:9212'>　有命无咎方否之時三隂進而消陽四當其衝以乾</span>
<span class='tline' id='l412' data-llen='9212:9239'><a onclick="displayPageImage('KR1a0028', 'WYG', '006-23b' );" name="006-23b" class="pb">[006-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9239:9262'>　遇坤以震遇巽而六二之艮又將挽而拔之宜若有</span>
<span class='tline' id='l414' data-llen='9262:9285'>　咎矣然四體乎乾震其志上行當三隂之進屹然獨</span>
<span class='tline' id='l415' data-llen='9285:9308'>　立謂夫窮達死生我則有命是以求福而不回見危</span>
<span class='tline' id='l416' data-llen='9308:9331'>　而不懼獨以其身當横流之衝以俟休否不期三陽</span>
<span class='tline' id='l417' data-llen='9331:9354'>　同志否終則傾斯為无咎矣故曰疇離祉疇類也離</span>
<span class='tline' id='l418' data-llen='9354:9377'>　麗也缾罄則罍恥唇亡則齒寒四之知命豈徒无咎</span>
<span class='tline' id='l419' data-llen='9377:9400'>　而已三陽之疇皆得麗其祉福焉子曰有命无咎志</span>
<span class='tline' id='l420' data-llen='9400:9423'>　行也君子志在行道豈以小人之奉承而易其守哉</span>
<span class='tline' id='l421' data-llen='9423:9450'><a onclick="displayPageImage('KR1a0028', 'WYG', '006-24a' );" name="006-24a" class="pb">[006-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9450:9473'>　或曰泰至上六而復變否至九四而已革何哉曰泰</span>
<span class='tline' id='l423' data-llen='9473:9496'>　以上下交為義隂陽志同故初與四二與五交而成</span>
<span class='tline' id='l424' data-llen='9496:9519'>　泰至其極則三與上交而義以變矣否以不交為義</span>
<span class='tline' id='l425' data-llen='9519:9542'>　隂陽異志故三隂合而為否三陽合而傾否否至上</span>
<span class='tline' id='l426' data-llen='9542:9556'>　九而後傾而四之志則同矣</span>
<span class='tline' id='l427' data-llen='9556:9579'>九五休否大人吉其亡其亡係于苞桑象曰大人之吉</span>
<span class='tline' id='l428' data-llen='9579:9585'>位正當也</span>
<span class='tline' id='l429' data-llen='9585:9608'>　九五兑也以陽居剛而在上卦之中應乎六二之艮</span>
<span class='tline' id='l430' data-llen='9608:9635'><a onclick="displayPageImage('KR1a0028', 'WYG', '006-24b' );" name="006-24b" class="pb">[006-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9635:9658'>　故曰休否休息也兑為説艮為止故有休否之象當</span>
<span class='tline' id='l432' data-llen='9658:9681'>　否之時上下不交而有九五之大人出而救之本剛</span>
<span class='tline' id='l433' data-llen='9681:9704'>　健之資而體乎和説之道上比羣陽而下應於二然</span>
<span class='tline' id='l434' data-llen='9704:9727'>　後民有息肩之所故大人吉大人者以天下為心者</span>
<span class='tline' id='l435' data-llen='9727:9750'>　也視天下之溺猶已溺之視天下之飢猶己飢之也</span>
<span class='tline' id='l436' data-llen='9750:9773'>　出而休否斯為吉矣故又曰其亡其亡係于苞桑桑</span>
<span class='tline' id='l437' data-llen='9773:9796'>　之木深根而難拔者也苞叢生也九四為震震為木</span>
<span class='tline' id='l438' data-llen='9796:9819'>　三陽同志故有苞桑之象焉六二在否之世小人之</span>
<span class='tline' id='l439' data-llen='9819:9846'><a onclick="displayPageImage('KR1a0028', 'WYG', '006-25a' );" name="006-25a" class="pb">[006-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9846:9869'>　能包承者也五不之應則无以休天下之否然受其</span>
<span class='tline' id='l441' data-llen='9869:9892'>　包承則小人將遂得志矣惟九五之大人能與三陽</span>
<span class='tline' id='l442' data-llen='9892:9915'>　同志兢兢朝夕畏小人之為禍雖居九五之尊而常</span>
<span class='tline' id='l443' data-llen='9915:9938'>　有其亡之戒然後能係于苞桑以自固焉震東方也</span>
<span class='tline' id='l444' data-llen='9938:9961'>　在草為茅在木為桑三陽同志在茅為彚在桑為苞</span>
<span class='tline' id='l445' data-llen='9961:9984'>　言其枝則取諸茅言其係則取諸桑也知此者可以</span>
<span class='tline' id='l446' data-llen='9984:10007'>　言象矣子曰大人之吉位正當也以其位之正當是</span>
<span class='tline' id='l447' data-llen='10007:10030'>　以謂之大人以其位之不當是以謂之匪人也又曰</span>
<span class='tline' id='l448' data-llen='10030:10057'><a onclick="displayPageImage('KR1a0028', 'WYG', '006-25b' );" name="006-25b" class="pb">[006-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10057:10080'>　危者安其位者也亡者保其存者也亂者有其治者</span>
<span class='tline' id='l450' data-llen='10080:10103'>　也是故君子安而不忘危治而不忘亂是故身安而</span>
<span class='tline' id='l451' data-llen='10103:10126'>　國家可保也唐明皇親平内難憲宗剗削方鎮可謂</span>
<span class='tline' id='l452' data-llen='10126:10149'>　休否之大人矣開元之治壞於李林甫楊國忠元和</span>
<span class='tline' id='l453' data-llen='10149:10172'>　之功敗於皇甫鏄李逢吉葢不念其亡而昧苞桑之</span>
<span class='tline' id='l454' data-llen='10172:10181'>　義也可不戒哉</span>
<span class='tline' id='l455' data-llen='10181:10201'>上九傾否先否後喜象曰否終則傾何可長也</span>
<span class='tline' id='l456' data-llen='10201:10224'>　上九乾也以陽居柔而在上卦之上應乎六三三坤</span>
<span class='tline' id='l457' data-llen='10224:10251'><a onclick="displayPageImage('KR1a0028', 'WYG', '006-26a' );" name="006-26a" class="pb">[006-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10251:10274'>　巽也故曰傾否天傾西北乾為天為西北之卦故有</span>
<span class='tline' id='l459' data-llen='10274:10297'>　傾否之象當否之世乾坤不交至其極也自上而下</span>
<span class='tline' id='l460' data-llen='10297:10320'>　則傾否之象也六三在否乗時而竊位上下之與葢</span>
<span class='tline' id='l461' data-llen='10320:10343'>　俟時而傾之矣决水於千仞之谿建瓴於髙屋之上</span>
<span class='tline' id='l462' data-llen='10343:10366'>　其傾否之勢乎故曰先否後喜上卑下髙故先否自</span>
<span class='tline' id='l463' data-llen='10366:10389'>　上而傾故後喜也或曰九五非救否者與曰五傾否</span>
<span class='tline' id='l464' data-llen='10389:10412'>　之主也世方否塞有大人者出而救之汔可小休而</span>
<span class='tline' id='l465' data-llen='10412:10435'>　已至於上九時已極矣勢己隆矣從而傾之若决江</span>
<span class='tline' id='l466' data-llen='10435:10462'><a onclick="displayPageImage('KR1a0028', 'WYG', '006-26b' );" name="006-26b" class="pb">[006-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10462:10486'>　河莫之能禦矣武王克商散鹿臺之財𤼵鉅橋之粟</span>
<span class='tline' id='l468' data-llen='10486:10509'>　驅飛廉惡來於海隅而戮之蕩滌氛妖宣暢湮鬱傾</span>
<span class='tline' id='l469' data-llen='10509:10532'>　否之義其斯之謂矣子曰否終則傾何可長也葢所</span>
<span class='tline' id='l470' data-llen='10532:10555'>　以勉君子為善之心懲小人貪亂之志可謂深切著</span>
<span class='tline' id='l471' data-llen='10555:10578'>　明矣物極則反道窮則變泰之君子艱貞否之小人</span>
<span class='tline' id='l472' data-llen='10578:10601'>　包羞下卦之中也及乎上卦之終則泰復而否傾矣</span>
<span class='tline' id='l473' data-llen='10601:10604'>　</span>
<span class='tline' id='l474' data-llen='10604:10615'>　周易經傳集解卷六</span>
</p>
<p>
</p>
  </div>
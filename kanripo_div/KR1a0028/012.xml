<div id="txtcont" class="span9" style="position: relative;">
    <p>
<span class='tline' id='l7' data-llen='158:184'><a onclick="displayPageImage('KR1a0028', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='184:192'>欽定四庫全書</span>
<span class='tline' id='l9' data-llen='192:206'>　周易經傳集解剥復卷十二</span>
<span class='tline' id='l10' data-llen='206:226'>　　　　　　　　　　　　宋　林栗　撰</span>
<span class='tline' id='l11' data-llen='226:229'>　</span>
<span class='tline' id='l12' data-llen='229:232'>　</span>
<span class='tline' id='l13' data-llen='232:235'>　</span>
<span class='tline' id='l14' data-llen='235:238'>　</span>
<span class='tline' id='l15' data-llen='238:261'>序卦曰賁者飾也致飾然後亨則盡矣故受之以剥剥</span>
<span class='tline' id='l16' data-llen='261:287'><a onclick="displayPageImage('KR1a0028', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='287:310'>　之成卦賁之變也自賁之剥上艮不動離變為坤易</span>
<span class='tline' id='l18' data-llen='310:333'>　其二剛而成剥也夫所以為賁者離與艮也離為火</span>
<span class='tline' id='l19' data-llen='333:356'>　艮坤為土火熄而為土則盡矣所以為賁者剛與柔</span>
<span class='tline' id='l20' data-llen='356:379'>　也剛為質柔為文質化而為文則盡矣夫質文之為</span>
<span class='tline' id='l21' data-llen='379:402'>　言猶本末也無本不立無文不行然使天下蕩然曰</span>
<span class='tline' id='l22' data-llen='402:425'>　趨於文則末勝而本離矣故夫離之在賁非能亨也</span>
<span class='tline' id='l23' data-llen='425:448'>　柔來文之故亨艮之在賁非能往也剛上文之故小</span>
<span class='tline' id='l24' data-llen='448:471'>　利有攸往然則當賁之時末既勝矣况又變而為坤</span>
<span class='tline' id='l25' data-llen='471:497'><a onclick="displayPageImage('KR1a0028', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='497:520'>　哉是以謂之剥也葢孔子嘗自筮得賁焉愀然有不</span>
<span class='tline' id='l27' data-llen='520:543'>　平之色子張進曰筮得賁吉而愀然何也子曰以其</span>
<span class='tline' id='l28' data-llen='543:566'>　離在艮下山下有火謂之賁非正色之卦也吾聞丹</span>
<span class='tline' id='l29' data-llen='566:589'>　漆不文白玉不凋質有餘不受飾故也是以賁之交</span>
<span class='tline' id='l30' data-llen='589:612'>　爻不言餘色而專言潔白不言華飾而專言粉素葢</span>
<span class='tline' id='l31' data-llen='612:621'>　將以反其質歟</span>
<span class='tline' id='l32' data-llen='621:644'>剥不利有攸往彖曰剥剥也柔變剛也不利有攸往小</span>
<span class='tline' id='l33' data-llen='644:666'>人長也順而止之觀象也君子尚消息盈虚天行也</span>
<span class='tline' id='l34' data-llen='666:692'><a onclick="displayPageImage('KR1a0028', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='692:715'>　下坤上艮成卦曰剥者初為坤二與三亦為坤四為</span>
<span class='tline' id='l36' data-llen='715:738'>　艮然則剥之四象惟以坤艮言之坤土也艮亦土也</span>
<span class='tline' id='l37' data-llen='738:761'>　坤為平地而艮則山也草木華實莫不盡落惟有山</span>
<span class='tline' id='l38' data-llen='761:784'>　在地上耳此卦之所以為剥也故子曰剥剥也柔變</span>
<span class='tline' id='l39' data-llen='784:807'>　剛也剥不利有攸往何謂也曰方賁之時小利有攸</span>
<span class='tline' id='l40' data-llen='807:830'>　往而已况於剥乎剥者隂消陽之卦也陽為君子隂</span>
<span class='tline' id='l41' data-llen='830:853'>　為小人五陽為主而一隂為客君子盛而小人窮矣</span>
<span class='tline' id='l42' data-llen='853:876'>　故其卦為夬其彖曰利有攸往五隂為主而一陽為</span>
<span class='tline' id='l43' data-llen='876:902'><a onclick="displayPageImage('KR1a0028', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='902:925'>　客小人盛而君子微矣故其卦為剥其彖曰不利有</span>
<span class='tline' id='l45' data-llen='925:948'>　攸往凡此皆為君子言之也坤順也艮止也君子觀</span>
<span class='tline' id='l46' data-llen='948:971'>　此之象是以順時而止之也故子曰不利有攸往小</span>
<span class='tline' id='l47' data-llen='971:994'>　人長也順而止之觀象也夫子既已釋其象又從而</span>
<span class='tline' id='l48' data-llen='994:1017'>　贊之曰君子尚消息盈虚天行也葢言君子小人如</span>
<span class='tline' id='l49' data-llen='1017:1040'>　天之行四時之運一消一息一盈一虚以陽言之則</span>
<span class='tline' id='l50' data-llen='1040:1063'>　息於春盈於夏消於秋虚於冬方其消也而欲其息</span>
<span class='tline' id='l51' data-llen='1063:1086'>　方其虚也而求其盈不可得也君子是以尚其理而</span>
<span class='tline' id='l52' data-llen='1086:1112'><a onclick="displayPageImage('KR1a0028', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1112:1135'>　不敢必其道之行也雖然聖人之作易也其於君子</span>
<span class='tline' id='l54' data-llen='1135:1158'>　愛之之至也其於小人憂之之深也愛之至則畀其</span>
<span class='tline' id='l55' data-llen='1158:1181'>　周身之防憂之深則開其為善之利至於轉禍為福</span>
<span class='tline' id='l56' data-llen='1181:1204'>　撥亂為治葢聖人之本心也故夫復臨泰壯夬者五</span>
<span class='tline' id='l57' data-llen='1204:1227'>　陽之序也姤遯否觀剝者五隂之序也而易之序則</span>
<span class='tline' id='l58' data-llen='1227:1250'>　不然陽先退而後進故自泰而之臨自臨而之復然</span>
<span class='tline' id='l59' data-llen='1250:1273'>　後繼之以壯夬者所以成其治也隂先進而後退故</span>
<span class='tline' id='l60' data-llen='1273:1296'>　自否而之觀自觀而之剥然後反之以遯姤者所以</span>
<span class='tline' id='l61' data-llen='1296:1322'><a onclick="displayPageImage('KR1a0028', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1322:1345'>　止其亂也以為治亂皆任之自然則人事廢矣是故</span>
<span class='tline' id='l63' data-llen='1345:1368'>　四卦凡彖與爻吉多而凶少至於否剥猶有吉亨無</span>
<span class='tline' id='l64' data-llen='1368:1384'>　不利之辭不亦轉禍為福之意歟</span>
<span class='tline' id='l65' data-llen='1384:1399'>象曰山附於地剥上以厚下安宅</span>
<span class='tline' id='l66' data-llen='1399:1422'>　山者艮也地者坤也山附於地無餘藴矣君子觀此</span>
<span class='tline' id='l67' data-llen='1422:1445'>　之象以為草木盡剝而山巍然獨存者非以其基厚</span>
<span class='tline' id='l68' data-llen='1445:1468'>　故歟山有君之象地有民之象為人上者得不厚下</span>
<span class='tline' id='l69' data-llen='1468:1476'>　以為安宅乎</span>
<span class='tline' id='l70' data-llen='1476:1502'><a onclick="displayPageImage('KR1a0028', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1502:1510'>雜卦曰剥爛也</span>
<span class='tline' id='l72' data-llen='1510:1533'>　剥之為義多矣草木之落謂之剥八月剥棗是也宫</span>
<span class='tline' id='l73' data-llen='1533:1556'>　室之壞謂之剥上九剝廬是也器物之爛謂之剥初</span>
<span class='tline' id='l74' data-llen='1556:1579'>　六剥牀是也然剥之成卦剥以下反上其所由來漸</span>
<span class='tline' id='l75' data-llen='1579:1602'>　矣故取喻於草木之落不若取於宫室之壞取於宫</span>
<span class='tline' id='l76' data-llen='1602:1625'>　室之壞不若取於器物之爛是以剥之諸爻皆取剥</span>
<span class='tline' id='l77' data-llen='1625:1647'>　牀為象至於上九然後繫之以碩果剥廬之義焉</span>
<span class='tline' id='l78' data-llen='1647:1668'>初六剥牀以足蔑貞凶象曰剥牀以足以滅下也</span>
<span class='tline' id='l79' data-llen='1668:1694'><a onclick="displayPageImage('KR1a0028', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1694:1717'>　初六坤也以隂居剛而在一卦之下上无其應而承</span>
<span class='tline' id='l81' data-llen='1717:1740'>　於六二二亦坤也故曰剥牀以足蔑牀上實而下虚</span>
<span class='tline' id='l82' data-llen='1740:1763'>　有剥之象初在下為足體坤為虚在剥之時譬之牀</span>
<span class='tline' id='l83' data-llen='1763:1786'>　爛而其足蔑矣蔑滅也牀蔑其足其與幾何故曰貞</span>
<span class='tline' id='l84' data-llen='1786:1809'>　凶貞正也固也以此為正以此為固凶其宜矣子曰</span>
<span class='tline' id='l85' data-llen='1809:1832'>　剥牀以足以滅下也滅下葢釋以足蔑之文讀者遂</span>
<span class='tline' id='l86' data-llen='1832:1851'>　以蔑連下文失之矣按荀本蔑字並作滅</span>
<span class='tline' id='l87' data-llen='1851:1872'>六二剥牀以辨蔑貞凶象曰剥牀以辨未有與也</span>
<span class='tline' id='l88' data-llen='1872:1898'><a onclick="displayPageImage('KR1a0028', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1898:1921'>　六二坤也以隂居柔而在下卦之中上无其應而承</span>
<span class='tline' id='l90' data-llen='1921:1944'>　於六三三亦坤也故曰剥牀以辨蔑牀簀謂之辨辨</span>
<span class='tline' id='l91' data-llen='1944:1967'>　牀之中牀足分辨之處也爛其牀而蔑其辨勢已迫</span>
<span class='tline' id='l92' data-llen='1967:1990'>　矣貞而不去凶何疑乎故曰貞凶子曰剥牀以辨未</span>
<span class='tline' id='l93' data-llen='1990:2013'>　有與也未字當讀為末末無也凡卦六二吉多而凶</span>
<span class='tline' id='l94' data-llen='2013:2036'>　少何也以其居正而得中也然而有與則為正無與</span>
<span class='tline' id='l95' data-llen='2036:2059'>　則為邪今剥之二逺無所應近無所與陷於群隂之</span>
<span class='tline' id='l96' data-llen='2059:2082'>　中是以為剥牀之象也若上有九五則為觀近有九</span>
<span class='tline' id='l97' data-llen='2082:2108'><a onclick="displayPageImage('KR1a0028', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2108:2131'>　三則為賁何遽凶哉或曰剥至六三有應故六二言</span>
<span class='tline' id='l99' data-llen='2131:2139'>　未於義亦通</span>
<span class='tline' id='l100' data-llen='2139:2157'>六三剥之无咎象曰剥之无咎失上下也</span>
<span class='tline' id='l101' data-llen='2157:2180'>　六三上體為坤下體亦為坤以隂居剛而在下卦之</span>
<span class='tline' id='l102' data-llen='2180:2203'>　上應乎上九之震故曰剥之无咎自初至五皆剥也</span>
<span class='tline' id='l103' data-llen='2203:2226'>　剥之為義凶矣而此言无咎何也曰重坤者天下之</span>
<span class='tline' id='l104' data-llen='2226:2249'>　至順也而應乎震順以動者也順以動而謂之剥何</span>
<span class='tline' id='l105' data-llen='2249:2272'>　也曰上下皆坤而在群隂之中但見其順未見其動</span>
<span class='tline' id='l106' data-llen='2272:2298'><a onclick="displayPageImage('KR1a0028', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2298:2321'>　也雖有順動之志而當是之時有不可不剥者矣夫</span>
<span class='tline' id='l108' data-llen='2321:2344'>　初剥牀足二剥牀辨至三及其茵薦矣初二皆凶而</span>
<span class='tline' id='l109' data-llen='2344:2367'>　三乃无咎何也曰初二以坤遇坤上无其應貞而不</span>
<span class='tline' id='l110' data-llen='2367:2390'>　去是以凶也三以坤應震將去之矣雖牀之剥又何</span>
<span class='tline' id='l111' data-llen='2390:2413'>　咎哉子曰剥之无咎失上下也上謂六四下謂六二</span>
<span class='tline' id='l112' data-llen='2413:2436'>　也三承於四四又艮也茍无其應斯此之矣今以九</span>
<span class='tline' id='l113' data-llen='2436:2459'>　在上坤震相與其於六四宜喪其朋無相得之理矣</span>
<span class='tline' id='l114' data-llen='2459:2482'>　四不之得而况於二乎三在剥之中既為所剥矣所</span>
<span class='tline' id='l115' data-llen='2482:2508'><a onclick="displayPageImage('KR1a0028', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2508:2531'>　以无咎者失上下之情而獨應上九也吉則未能免</span>
<span class='tline' id='l117' data-llen='2531:2537'>　咎而已</span>
<span class='tline' id='l118' data-llen='2537:2556'>六四剥牀以膚凶象曰剥牀以膚切近災也</span>
<span class='tline' id='l119' data-llen='2556:2579'>　六四上體為艮下體為坤以隂居柔而在下卦之下</span>
<span class='tline' id='l120' data-llen='2579:2602'>　下无其應而承於六五五亦坤也故曰剥牀以膚膚</span>
<span class='tline' id='l121' data-llen='2602:2625'>　皮膚也坤為剥艮為膚剥牀而及其膚去之晚矣况</span>
<span class='tline' id='l122' data-llen='2625:2648'>　又安寢而不去乎故不曰貞凶而直言凶也子曰剥</span>
<span class='tline' id='l123' data-llen='2648:2671'>　牀以膚切近災也或曰牀爛及膚猶寢地也何遽凶</span>
<span class='tline' id='l124' data-llen='2671:2697'><a onclick="displayPageImage('KR1a0028', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2697:2720'>　乎曰非此之謂也爛於文從火災亦從火火之熟物</span>
<span class='tline' id='l126' data-llen='2720:2743'>　謂之爛火之燼物謂之災熒熒之火先爛其足次爛</span>
<span class='tline' id='l127' data-llen='2743:2766'>　其辨又爛其薦以及其膚然且熟寢而不知覺此其</span>
<span class='tline' id='l128' data-llen='2766:2789'>　所以凶也賈誼所謂厝火積薪之下而寢其上火未</span>
<span class='tline' id='l129' data-llen='2789:2812'>　然因謂之安斯之謂也剥之下卦自離而變其取諸</span>
<span class='tline' id='l130' data-llen='2812:2826'>　火也宜哉故曰為近切之災</span>
<span class='tline' id='l131' data-llen='2826:2849'>六五貫魚以宫人寵無不利象曰以宫人寵終无尤也</span>
<span class='tline' id='l132' data-llen='2849:2872'>　六五坤也以隂居剛而在上卦之中下无其應而承</span>
<span class='tline' id='l133' data-llen='2872:2898'><a onclick="displayPageImage('KR1a0028', 'WYG', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2898:2921'>　於上九之震故曰貫魚以宫人寵坤為魚為婦人為</span>
<span class='tline' id='l135' data-llen='2921:2944'>　衆故有貫魚宫人之象五隂而一陽貫魚之象也五</span>
<span class='tline' id='l136' data-llen='2944:2967'>　隂順序魚貫而進宫人之象也剥至於五凶之極也</span>
<span class='tline' id='l137' data-llen='2967:2990'>　聖人有所不忍言也謂其無應而承於震故别設義</span>
<span class='tline' id='l138' data-llen='2990:3013'>　以救之五隂魚貫以承上九上九以宫人之寵寵之</span>
<span class='tline' id='l139' data-llen='3013:3036'>　斯為善矣非柔變剛之義也故曰无不利以宫人寵</span>
<span class='tline' id='l140' data-llen='3036:3059'>　寵无不被而有尊卑之序也夫豈特宫人為然人君</span>
<span class='tline' id='l141' data-llen='3059:3082'>　之於臣下寵之有序賤不妨貴小不加大逺不間親</span>
<span class='tline' id='l142' data-llen='3082:3108'><a onclick="displayPageImage('KR1a0028', 'WYG', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3108:3131'>　新不間舊則民志定矣何不利之有哉故子曰以宫</span>
<span class='tline' id='l144' data-llen='3131:3150'>　人寵終无尤也終之為言其上九之謂乎</span>
<span class='tline' id='l145' data-llen='3150:3173'>上九碩果不食君子得輿小人剥廬象曰君子得輿民</span>
<span class='tline' id='l146' data-llen='3173:3187'>所載也小人剥廬終不可用也</span>
<span class='tline' id='l147' data-llen='3187:3211'>　上九震也以陽居柔而在一卦之上應乎六三之坤故</span>
<span class='tline' id='l148' data-llen='3211:3235'>　曰碩果上九之艮極反而成震者也艮為果蓏震為反</span>
<span class='tline' id='l149' data-llen='3235:3259'>　生五陽盡剥而上九獨存故有碩果不食之象剥爛也</span>
<span class='tline' id='l150' data-llen='3259:3283'>　碩大也果之枝葉華實莫不盡剥矣而留其碩大者於</span>
<span class='tline' id='l151' data-llen='3283:3309'><a onclick="displayPageImage('KR1a0028', 'WYG', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3309:3333'>　其上室於爛而不食將以復種也坤為土震為動果爛</span>
<span class='tline' id='l153' data-llen='3333:3356'>　入土陽氣動而復生矣可剥而復之象也故曰君子</span>
<span class='tline' id='l154' data-llen='3356:3380'>　得輿小人剥廬輿車也衆也廬屋也坤為衆為輿艮為</span>
<span class='tline' id='l155' data-llen='3380:3403'>　廬陽為君子隂為小人故有得輿剥廬之象六五之</span>
<span class='tline' id='l156' data-llen='3403:3427'>　剥極矣有君子焉民之所載也應乎六三之坤得輿之</span>
<span class='tline' id='l157' data-llen='3427:3450'>　象也自五以下其象皆坤既見君子則共載之也若</span>
<span class='tline' id='l158' data-llen='3450:3474'>　以小人當之則剥其廬矣屋之壁户牖莫不盡剥矣而</span>
<span class='tline' id='l159' data-llen='3474:3497'>　飄然茨瓦葢覆其上僅有存耳君子得之則葺理其</span>
<span class='tline' id='l160' data-llen='3497:3523'><a onclick="displayPageImage('KR1a0028', 'WYG', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3523:3546'>　下而居之小人則徹其茨瓦剥廬而後己也故曰君</span>
<span class='tline' id='l162' data-llen='3546:3569'>　子得輿民所載也小人剥廬終不可用也漢之光武</span>
<span class='tline' id='l163' data-llen='3569:3592'>　唐之肅宗得輿者也漢之靈獻唐之僖昭剥廬者也</span>
<span class='tline' id='l164' data-llen='3592:3615'>　彼其所用皆小人必至於天下大壞極亂而後止也</span>
<span class='tline' id='l165' data-llen='3615:3642'><a onclick="displayPageImage('KR1a0028', 'WYG', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span>
<span class='tline' id='l166' data-llen='3642:3665'>序卦曰剥者剥也物不可以終盡剥窮上反下故受之</span>
<span class='tline' id='l167' data-llen='3665:3669'>以復</span>
<span class='tline' id='l168' data-llen='3669:3692'>　復之成卦剥之反也自剥之復初上相易而成也物</span>
<span class='tline' id='l169' data-llen='3692:3715'>　窮則反理之必至剥之上九窮矣是以反於初九而</span>
<span class='tline' id='l170' data-llen='3715:3738'>　成復也剥者隂盛之象復者陽生之象也方歲之寒</span>
<span class='tline' id='l171' data-llen='3738:3761'>　草木凋瘁蟲獸蟄藏人民廬處山童而川冰可謂剥</span>
<span class='tline' id='l172' data-llen='3761:3784'>　矣及夫一陽之生固未盛也而凋瘁者芽蟄藏者奮</span>
<span class='tline' id='l173' data-llen='3784:3805'>　廬處者出童者青而冰者泮矣是以謂之復也</span>
<span class='tline' id='l174' data-llen='3805:3832'><a onclick="displayPageImage('KR1a0028', 'WYG', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span>
<span class='tline' id='l175' data-llen='3832:3855'>復亨出入无疾朋來无咎反復其道七日來復利有攸</span>
<span class='tline' id='l176' data-llen='3855:3878'>往彖曰復亨剛反動而以順行是以出入无疾朋來无</span>
<span class='tline' id='l177' data-llen='3878:3901'>咎反復其道七日來復天行也利有攸往剛長也復其</span>
<span class='tline' id='l178' data-llen='3901:3909'>見天地之心乎</span>
<span class='tline' id='l179' data-llen='3909:3932'>　下震上坤成卦曰復者初為震自二以往皆為坤也</span>
<span class='tline' id='l180' data-llen='3932:3955'>　震動也坤順也動而順復之義也震為雷坤為地雷</span>
<span class='tline' id='l181' data-llen='3955:3978'>　在地中復之象也夫隂陽之運有如循環方其消而</span>
<span class='tline' id='l182' data-llen='3978:4001'>　為剥也陽氣幾盡於外矣及夫艮反為震而乃出乎</span>
<span class='tline' id='l183' data-llen='4001:4028'><a onclick="displayPageImage('KR1a0028', 'WYG', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span>
<span class='tline' id='l184' data-llen='4028:4051'>　地中是以謂之復也復亨出入无疾朋來无咎何謂</span>
<span class='tline' id='l185' data-llen='4051:4074'>　也曰復反也亨通也陽氣反而後通也出者震也入</span>
<span class='tline' id='l186' data-llen='4074:4097'>　者艮也初為震而三有艮體故有出入之象疾害也</span>
<span class='tline' id='l187' data-llen='4097:4120'>　方剥之時非特不利於出也雖入此室處猶懼不免</span>
<span class='tline' id='l188' data-llen='4120:4143'>　焉至此而出入自如莫或害之矣朋衆也坤為衆自</span>
<span class='tline' id='l189' data-llen='4143:4166'>　外為來故有朋來之象方剥之時君子保身之不暇</span>
<span class='tline' id='l190' data-llen='4166:4189'>　奚可以得衆乎衆之所聚禍之所歸也至此則朋衆</span>
<span class='tline' id='l191' data-llen='4189:4212'>　方來而莫或咎之矣朋之來也非以為利也相與反</span>
<span class='tline' id='l192' data-llen='4212:4239'><a onclick="displayPageImage('KR1a0028', 'WYG', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span>
<span class='tline' id='l193' data-llen='4239:4262'>　復其道焉耳初九以陽居剛故諸爻反復無非道者</span>
<span class='tline' id='l194' data-llen='4262:4285'>　故子曰復亨剛反也動而以順行是以出入无疾朋</span>
<span class='tline' id='l195' data-llen='4285:4308'>　來无咎反復其道也七日來復利有攸往何謂也曰</span>
<span class='tline' id='l196' data-llen='4308:4331'>　七曰之義諸家紛然不同大率言自剥至復為七日</span>
<span class='tline' id='l197' data-llen='4331:4354'>　皆失之矣而六日七分尤為繆妄惟伊川程氏曰姤</span>
<span class='tline' id='l198' data-llen='4354:4377'>　七變而為復臨川王氏曰隂陽之往復以日論之可</span>
<span class='tline' id='l199' data-llen='4377:4400'>　也以月以歲論之可也今取之夫隂陽之運十二而</span>
<span class='tline' id='l200' data-llen='4400:4423'>　周故天有十二次地有十二分日有十二辰歲有十</span>
<span class='tline' id='l201' data-llen='4423:4450'><a onclick="displayPageImage('KR1a0028', 'WYG', '012-12a' );" name="012-12a" class="pb">[012-12a] <img width="20"  src="/static/img/kanseki-5.png"/></a></span>
<span class='tline' id='l202' data-llen='4450:4473'>　二月此其最著者也十二辰為一日有晝夜昏明之</span>
<span class='tline' id='l203' data-llen='4473:4496'>　異也十二月為一歲有冬夏寒暑之變也至於十二</span>
<span class='tline' id='l204' data-llen='4496:4519'>　月為浹十二歲為紀旡昏明之異無寒暑之變其差</span>
<span class='tline' id='l205' data-llen='4519:4542'>　甚微而人弗之覺也易之為書微顯闡幽故常言三</span>
<span class='tline' id='l206' data-llen='4542:4565'>　日七日以驗其近三歲十歲以騐其逺至於言時月</span>
<span class='tline' id='l207' data-llen='4565:4589'>　則絶無而僅有皆𨼆奥其辭不使易而知之耳自子</span>
<span class='tline' id='l208' data-llen='4589:4612'>　至午自午至子其數七也自寅至申自申至寅其數</span>
<span class='tline' id='l209' data-llen='4612:4635'>　亦七也在易以卦配則自復至姤自姤至復其數皆</span>
<span class='tline' id='l210' data-llen='4635:4662'><a onclick="displayPageImage('KR1a0028', 'WYG', '012-12b' );" name="012-12b" class="pb">[012-12b] <img width="20"  src="/static/img/kanseki-5.png"/></a></span>
<span class='tline' id='l211' data-llen='4662:4685'>　七也若自復至遯自姤至臨則其數八矣夫積十二</span>
<span class='tline' id='l212' data-llen='4685:4708'>　辰而以日數之者日之一度也積日三十而以月數</span>
<span class='tline' id='l213' data-llen='4708:4731'>　之者月之一周也日陽物也月隂物也七陽數也八</span>
<span class='tline' id='l214' data-llen='4731:4754'>　隂數也舉日稱七故於一陽言之正應乎七數也舉</span>
<span class='tline' id='l215' data-llen='4754:4777'>　月稱八故於二隂言之正應乎八數也聖人因象以</span>
<span class='tline' id='l216' data-llen='4777:4800'>　寓辭因辭以寓意八月有凶七日來復葢有喜懼之</span>
<span class='tline' id='l217' data-llen='4800:4823'>　辭焉學者不可不知也然而不言於遯而言於臨者</span>
<span class='tline' id='l218' data-llen='4823:4846'>　此則互文見義相為表裏是故繫之以月也易卦以</span>
<span class='tline' id='l219' data-llen='4846:4873'><a onclick="displayPageImage('KR1a0028', 'WYG', '012-13a' );" name="012-13a" class="pb">[012-13a] <img width="20"  src="/static/img/kanseki-5.png"/></a></span>
<span class='tline' id='l220' data-llen='4873:4896'>　月繫惟此而已詩言一之日二之日與此同意若從</span>
<span class='tline' id='l221' data-llen='4896:4919'>　卦氣之說則剥後十卦然後為復非但六日七分而</span>
<span class='tline' id='l222' data-llen='4919:4942'>　已也故子曰七日來復天行也凡彖曰消長之義夫</span>
<span class='tline' id='l223' data-llen='4942:4965'>　子每以天行釋之以為必至之理也利有攸往剛長</span>
<span class='tline' id='l224' data-llen='4965:4988'>　也言自復之臨自臨之泰也不利於剥則利於復可</span>
<span class='tline' id='l225' data-llen='4988:5011'>　知矣故又曰復其見天地之心乎方其未復也天地</span>
<span class='tline' id='l226' data-llen='5011:5034'>　閉塞萬物摧殘賢愚易其位善惡乖其應若無天理</span>
<span class='tline' id='l227' data-llen='5034:5057'>　惟人自為耳故老耼氏有天地不仁之說而申包胥</span>
<span class='tline' id='l228' data-llen='5057:5084'><a onclick="displayPageImage('KR1a0028', 'WYG', '012-13b' );" name="012-13b" class="pb">[012-13b] <img width="20"  src="/static/img/kanseki-5.png"/></a></span>
<span class='tline' id='l229' data-llen='5084:5107'>　有人衆勝天之語方此時也天地之心何自而見哉</span>
<span class='tline' id='l230' data-llen='5107:5130'>　及其復也陽氣動乎地中一草一木稍有芽蘖之意</span>
<span class='tline' id='l231' data-llen='5130:5153'>　其及物也幾何而天地之心生成之德已自可見矣</span>
<span class='tline' id='l232' data-llen='5153:5176'>　天地者萬物之父母人君者萬民之天地也方其剝</span>
<span class='tline' id='l233' data-llen='5176:5199'>　也苛政以殘之重斂以困之用其所惡棄其所好民</span>
<span class='tline' id='l234' data-llen='5199:5222'>　未有不以為厲己也及其復也用一賢去一佞發一</span>
<span class='tline' id='l235' data-llen='5222:5245'>　政施一令其利澤曽未幾何而人民愛物之心已自</span>
<span class='tline' id='l236' data-llen='5245:5268'>　可見矣天下之人必曰吾君仁聖如此但為小人所</span>
<span class='tline' id='l237' data-llen='5268:5295'><a onclick="displayPageImage('KR1a0028', 'WYG', '012-14a' );" name="012-14a" class="pb">[012-14a] <img width="20"  src="/static/img/kanseki-5.png"/></a></span>
<span class='tline' id='l238' data-llen='5295:5318'>　誤耳故曰復其見天地之心乎由是言之凡世人所</span>
<span class='tline' id='l239' data-llen='5318:5341'>　謂善惡無報天道難期者皆由否剥之世而論天地</span>
<span class='tline' id='l240' data-llen='5341:5364'>　也天地之大德曰生至復而後心可見矣聖人於此</span>
<span class='tline' id='l241' data-llen='5364:5386'>　見天地之心而愚於此見聖人之意也不其然乎</span>
<span class='tline' id='l242' data-llen='5386:5409'>象曰雷在地中復先王以至日閉闗商旅不行后不省</span>
<span class='tline' id='l243' data-llen='5409:5412'>方</span>
<span class='tline' id='l244' data-llen='5412:5435'>　雷者震也地者坤也雷在地中復而將奮也先儒皆</span>
<span class='tline' id='l245' data-llen='5435:5458'>　以復為建子之月愚於臨卦既覺其非今以象攷之</span>
<span class='tline' id='l246' data-llen='5458:5485'><a onclick="displayPageImage('KR1a0028', 'WYG', '012-14b' );" name="012-14b" class="pb">[012-14b] <img width="20"  src="/static/img/kanseki-5.png"/></a></span>
<span class='tline' id='l247' data-llen='5485:5508'>　所以為復者震也非坎也今夫火生於艮而王於離</span>
<span class='tline' id='l248' data-llen='5508:5531'>　歸乎乾而絶乎坎是故絶而復生者坎中之陽也水</span>
<span class='tline' id='l249' data-llen='5531:5554'>　生於坤而王於坎歸乎巽而絶乎離是故絶而復生</span>
<span class='tline' id='l250' data-llen='5554:5577'>　者離中之隂也坎中之陽其微若是而以為出入无</span>
<span class='tline' id='l251' data-llen='5577:5600'>　疾利有攸往之象不既疎乎是故聖人取諸震坤以</span>
<span class='tline' id='l252' data-llen='5600:5623'>　為來復仲春之月雷乃發聲則建寅之月雷固在地</span>
<span class='tline' id='l253' data-llen='5623:5646'>　中也雖在地中而蟄者振矣先王觀此之象至於來</span>
<span class='tline' id='l254' data-llen='5646:5669'>　復之日而閉闗施行者以為歲於是乎更新萬物於</span>
<span class='tline' id='l255' data-llen='5669:5696'><a onclick="displayPageImage('KR1a0028', 'WYG', '012-15a' );" name="012-15a" class="pb">[012-15a] <img width="20"  src="/static/img/kanseki-5.png"/></a></span>
<span class='tline' id='l256' data-llen='5696:5719'>　是乎更始諸侯之賓客於是乎告歸四方之商旅於</span>
<span class='tline' id='l257' data-llen='5719:5742'>　是乎啟行巡狩省成於是乎戒事將欲闢之必先翕</span>
<span class='tline' id='l258' data-llen='5742:5765'>　之閉闗絶行謀始之義也子曰夏殷之禮吾能言之</span>
<span class='tline' id='l259' data-llen='5765:5782'>　杞宋不足徵也而况於百世之後乎</span>
<span class='tline' id='l260' data-llen='5782:5790'>雜卦曰復反也</span>
<span class='tline' id='l261' data-llen='5790:5813'>　復之成卦以上初反本而成其在諸爻以反於初九</span>
<span class='tline' id='l262' data-llen='5813:5836'>　為義反之為言反身之謂也夫剥復消長本以明君</span>
<span class='tline' id='l263' data-llen='5836:5859'>　子小人進退之象然一陽之生在乾為勿用雖曰來</span>
<span class='tline' id='l264' data-llen='5859:5886'><a onclick="displayPageImage('KR1a0028', 'WYG', '012-15b' );" name="012-15b" class="pb">[012-15b] <img width="20"  src="/static/img/kanseki-5.png"/></a></span>
<span class='tline' id='l265' data-llen='5886:5909'>　復有動順之義方於交泰之初則有間矣故君子於</span>
<span class='tline' id='l266' data-llen='5909:5932'>　此出處語黙猶在所擇焉未可以勇於進也是以六</span>
<span class='tline' id='l267' data-llen='5932:5955'>　爻无利用之辭而專明反身之義聖人之㫖葢可見</span>
<span class='tline' id='l268' data-llen='5955:5978'>　矣或曰然則彖言利有攸往何也曰利有攸往為主</span>
<span class='tline' id='l269' data-llen='5978:6001'>　復者言之也復而不往則一陽而勝五隂未見其可</span>
<span class='tline' id='l270' data-llen='6001:6024'>　也自復以往則為臨為泰為壯為夬謂之利也不亦</span>
<span class='tline' id='l271' data-llen='6024:6029'>　宜乎</span>
<span class='tline' id='l272' data-llen='6029:6051'>初九不逺復無祇悔元吉象曰不逺之復以修身也</span>
<span class='tline' id='l273' data-llen='6051:6078'><a onclick="displayPageImage('KR1a0028', 'WYG', '012-16a' );" name="012-16a" class="pb">[012-16a] <img width="20"  src="/static/img/kanseki-5.png"/></a></span>
<span class='tline' id='l274' data-llen='6078:6101'>　初九震也以陽居剛而在一卦之下配在六四而承</span>
<span class='tline' id='l275' data-llen='6101:6124'>　於六二二四皆坤也故曰不逺復復之初九即剥之</span>
<span class='tline' id='l276' data-llen='6124:6147'>　上九也在剥為艮而在復為震震反則為艮艮反則</span>
<span class='tline' id='l277' data-llen='6147:6170'>　為震也艮為冬而震為春艮東北而震居東自冬而</span>
<span class='tline' id='l278' data-llen='6170:6193'>　徂春自北而之東其順若循環其易如反掌是以謂</span>
<span class='tline' id='l279' data-llen='6193:6216'>　之不逺復也或曰然則何取於坤哉曰坤也者地也</span>
<span class='tline' id='l280' data-llen='6216:6239'>　艮為果蓏震為反生果之反而生也非地則可乎是</span>
<span class='tline' id='l281' data-llen='6239:6262'>　故剥以一陽而入乎地復以一陽而出乎坤是以謂</span>
<span class='tline' id='l282' data-llen='6262:6289'><a onclick="displayPageImage('KR1a0028', 'WYG', '012-16b' );" name="012-16b" class="pb">[012-16b] <img width="20"  src="/static/img/kanseki-5.png"/></a></span>
<span class='tline' id='l283' data-llen='6289:6312'>　之不逺也故曰无祗悔元吉祗至也元善也大也自</span>
<span class='tline' id='l284' data-llen='6312:6335'>　剥而復自艮而震以月言之一月也以日言之一日</span>
<span class='tline' id='l285' data-llen='6335:6358'>　也以行事言之一事也以思念言之一念也人誰無</span>
<span class='tline' id='l286' data-llen='6358:6381'>　過過而能改善莫大焉一事之過而改之一念之失</span>
<span class='tline' id='l287' data-llen='6381:6404'>　而復之無至於悔斯為元吉矣或曰彖言七日來復</span>
<span class='tline' id='l288' data-llen='6404:6427'>　而吾子以為一日何其戾哉曰甚矣子之不達也彖</span>
<span class='tline' id='l289' data-llen='6427:6450'>　言七日來復自隂始隂陽之往復其數皆七何以為</span>
<span class='tline' id='l290' data-llen='6450:6473'>　不逺之義乎若夫始之隂自兊而巽則非艮震之比</span>
<span class='tline' id='l291' data-llen='6473:6500'><a onclick="displayPageImage('KR1a0028', 'WYG', '012-17a' );" name="012-17a" class="pb">[012-17a] <img width="20"  src="/static/img/kanseki-5.png"/></a></span>
<span class='tline' id='l292' data-llen='6500:6523'>　也易有言終朝者有言終日者有言不終者有言三</span>
<span class='tline' id='l293' data-llen='6523:6546'>　日者至於七止矣而以為不逺之義不已疎乎故順</span>
<span class='tline' id='l294' data-llen='6546:6569'>　而言之也爻言不逺復自剥而復言之也夫子曰不</span>
<span class='tline' id='l295' data-llen='6569:6592'>　逺之復以修身也君子知外物之不可必也以修此</span>
<span class='tline' id='l296' data-llen='6592:6615'>　身而已矣子曰顔氏之子其殆庶幾乎有不善未嘗</span>
<span class='tline' id='l297' data-llen='6615:6638'>　不知知之未嘗復行也其修身之謂乎又曰復德之</span>
<span class='tline' id='l298' data-llen='6638:6661'>　本也草木歸根而後生君子反身而後行德之本也</span>
<span class='tline' id='l299' data-llen='6661:6684'>　又曰復小而辨於物小之言㣲也五隂而一陽可謂</span>
<span class='tline' id='l300' data-llen='6684:6711'><a onclick="displayPageImage('KR1a0028', 'WYG', '012-17b' );" name="012-17b" class="pb">[012-17b] <img width="20"  src="/static/img/kanseki-5.png"/></a></span>
<span class='tline' id='l301' data-llen='6711:6734'>　微小矣陽雖小而隂莫之傷是謂與物辨也又曰復</span>
<span class='tline' id='l302' data-llen='6734:6745'>　以自新顔氏之謂也</span>
<span class='tline' id='l303' data-llen='6745:6762'>六二休復吉象曰休復之吉以下仁也</span>
<span class='tline' id='l304' data-llen='6762:6785'>　六二坤也以隂居柔而在下卦之中上无其應而乘</span>
<span class='tline' id='l305' data-llen='6785:6808'>　乎初九之震故曰休復休休自得之貌一陽為復之</span>
<span class='tline' id='l306' data-llen='6808:6831'>　主五隂朋來反復其道者也以坤遇震以六二從初</span>
<span class='tline' id='l307' data-llen='6831:6854'>　九陽上行而隂下趨是以其心休休然無入而不自</span>
<span class='tline' id='l308' data-llen='6854:6877'>　得也故曰吉聞一善言見一善行沛然若決江河莫</span>
<span class='tline' id='l309' data-llen='6877:6904'><a onclick="displayPageImage('KR1a0028', 'WYG', '012-18a' );" name="012-18a" class="pb">[012-18a] <img width="20"  src="/static/img/kanseki-5.png"/></a></span>
<span class='tline' id='l310' data-llen='6904:6927'>　之能禦斯之謂吉矣子曰休復之吉以下仁也初在</span>
<span class='tline' id='l311' data-llen='6927:6950'>　二下震為木仁也六二可謂親仁矣不言親仁而言</span>
<span class='tline' id='l312' data-llen='6950:6973'>　下仁者謂其從之也如水之就下矣故曰仁者安仁</span>
<span class='tline' id='l313' data-llen='6973:6996'>　初九是也智者利仁六二是也說者乃以六二為自</span>
<span class='tline' id='l314' data-llen='6996:7010'>　下於人不亦倒置而言之乎</span>
<span class='tline' id='l315' data-llen='7010:7029'>六三頻復厲无咎象曰頻復之厲義无咎也</span>
<span class='tline' id='l316' data-llen='7029:7052'>　六三上體為坤下體為艮以隂居剛而在下卦之上</span>
<span class='tline' id='l317' data-llen='7052:7075'>　上无其應而連於初九之震故曰頻復頻屢也坤為</span>
<span class='tline' id='l318' data-llen='7075:7102'><a onclick="displayPageImage('KR1a0028', 'WYG', '012-18b' );" name="012-18b" class="pb">[012-18b] <img width="20"  src="/static/img/kanseki-5.png"/></a></span>
<span class='tline' id='l319' data-llen='7102:7125'>　順艮為止三不中不正而乘承皆隂將順復止將止</span>
<span class='tline' id='l320' data-llen='7125:7148'>　復順其失道也屢矣然而天下之動必正乎一當復</span>
<span class='tline' id='l321' data-llen='7148:7171'>　之時初九以一陽居下為衆所歸三雖不正與初同</span>
<span class='tline' id='l322' data-llen='7171:7194'>　體雖屢失道終必復焉故曰厲厲危也孟子有言欲</span>
<span class='tline' id='l323' data-llen='7194:7217'>　知舜跖之分無他利與善之間耳屢失屢復其去跖</span>
<span class='tline' id='l324' data-llen='7217:7240'>　也幾希然而猶知復也則與迷復有間矣故曰无咎</span>
<span class='tline' id='l325' data-llen='7240:7263'>　聖人常善敎人故無棄人危而能反猶可以无咎也</span>
<span class='tline' id='l326' data-llen='7263:7286'>　故子曰頻復之厲義无咎也惟聖罔念作狂惟狂克</span>
<span class='tline' id='l327' data-llen='7286:7313'><a onclick="displayPageImage('KR1a0028', 'WYG', '012-19a' );" name="012-19a" class="pb">[012-19a] <img width="20"  src="/static/img/kanseki-5.png"/></a></span>
<span class='tline' id='l328' data-llen='7313:7333'>　念作聖困而學之又其次也其六三之謂乎</span>
<span class='tline' id='l329' data-llen='7333:7351'>六四中行獨復象曰中行獨復以從道也</span>
<span class='tline' id='l330' data-llen='7351:7374'>　六四上體為坤下體亦為坤以隂居柔而在上卦之</span>
<span class='tline' id='l331' data-llen='7374:7397'>　下應乎初九之震故曰中行獨復凡卦以二五為中</span>
<span class='tline' id='l332' data-llen='7397:7420'>　此獨以四為中何也記曰君子之中庸也君子而時</span>
<span class='tline' id='l333' data-llen='7420:7443'>　中孟子曰執中無權猶執一也上下五隂四居其中</span>
<span class='tline' id='l334' data-llen='7443:7466'>　羣隂未復己獨應焉是以謂之中行也或曰六二最</span>
<span class='tline' id='l335' data-llen='7466:7489'>　近於初復之最先者也四為獨復何哉曰四之復也</span>
<span class='tline' id='l336' data-llen='7489:7516'><a onclick="displayPageImage('KR1a0028', 'WYG', '012-19b' );" name="012-19b" class="pb">[012-19b] <img width="20"  src="/static/img/kanseki-5.png"/></a></span>
<span class='tline' id='l337' data-llen='7516:7539'>　非至是而後應也其復也久矣在剥為六三獨應於</span>
<span class='tline' id='l338' data-llen='7539:7562'>　上在復為六四獨應於初故三失上下之情而四先</span>
<span class='tline' id='l339' data-llen='7562:7585'>　羣隂之復也剥之上九而無六三何能以順而止復</span>
<span class='tline' id='l340' data-llen='7585:7608'>　之初九而無六四何以能動而順是知四為最先而</span>
<span class='tline' id='l341' data-llen='7608:7631'>　二次之也四言獨而二言休玩其辭而知之矣子曰</span>
<span class='tline' id='l342' data-llen='7631:7654'>　中行獨復以從道也道也者以别於利也四之從初</span>
<span class='tline' id='l343' data-llen='7654:7677'>　在剥則然豈為利也哉是故爻辭不繫之吉明其心</span>
<span class='tline' id='l344' data-llen='7677:7691'>　之所存不以吉凶而從違也</span>
<span class='tline' id='l345' data-llen='7691:7718'><a onclick="displayPageImage('KR1a0028', 'WYG', '012-20a' );" name="012-20a" class="pb">[012-20a] <img width="20"  src="/static/img/kanseki-5.png"/></a></span>
<span class='tline' id='l346' data-llen='7718:7737'>六五敦復无悔象曰敦復无悔中以自考也</span>
<span class='tline' id='l347' data-llen='7737:7760'>　六五坤也以隂居剛而在上卦之中下无其應而乘</span>
<span class='tline' id='l348' data-llen='7760:7783'>　乎六四四亦坤也故曰敦復敦厚也益也艮之九三</span>
<span class='tline' id='l349' data-llen='7783:7806'>　既已艮矣上九謂之敦艮者又從而附益之也故臨</span>
<span class='tline' id='l350' data-llen='7806:7829'>　之六五正應九二則上六為敦臨復之六四正應初</span>
<span class='tline' id='l351' data-llen='7829:7852'>　九則六五為敦復夫六五下无所應上无所與苟不</span>
<span class='tline' id='l352' data-llen='7852:7875'>　附於六四則去復逺矣為其居中而得其所附是以</span>
<span class='tline' id='l353' data-llen='7875:7898'>　謂之敦復也復之又復新之又新也故曰无悔復至</span>
<span class='tline' id='l354' data-llen='7898:7925'><a onclick="displayPageImage('KR1a0028', 'WYG', '012-20b' );" name="012-20b" class="pb">[012-20b] <img width="20"  src="/static/img/kanseki-5.png"/></a></span>
<span class='tline' id='l355' data-llen='7925:7948'>　於五復之道成矣成者成也自明而誠者勉而中思</span>
<span class='tline' id='l356' data-llen='7948:7971'>　而得也自初來復至五而成則幾於性矣故无悔之</span>
<span class='tline' id='l357' data-llen='7971:7994'>　辭與初九同初无衹悔尚或有之至五則无復悔矣</span>
<span class='tline' id='l358' data-llen='7994:8017'>　故子曰敦復无悔中以自考也考成也君子之所以</span>
<span class='tline' id='l359' data-llen='8017:8040'>　成已也何以不成於上六而成於六五為其得中也</span>
<span class='tline' id='l360' data-llen='8040:8063'>　反身而誠得其固有之中六五之謂矣或生而知之</span>
<span class='tline' id='l361' data-llen='8063:8086'>　或學而知之或困而知之及其知之一也或安而行</span>
<span class='tline' id='l362' data-llen='8086:8107'>　之或利而行之或勉強而行之及其成功一也</span>
<span class='tline' id='l363' data-llen='8107:8134'><a onclick="displayPageImage('KR1a0028', 'WYG', '012-21a' );" name="012-21a" class="pb">[012-21a] <img width="20"  src="/static/img/kanseki-5.png"/></a></span>
<span class='tline' id='l364' data-llen='8134:8158'>上六迷復凶有災𤯝用行師終有大敗以其國君凶至</span>
<span class='tline' id='l365' data-llen='8158:8176'>于十年不克征象曰迷復之凶反君道也</span>
<span class='tline' id='l366' data-llen='8176:8199'>　上六坤也以隂居柔而在一卦之上下无其應而乘</span>
<span class='tline' id='l367' data-llen='8199:8216'>　乎六五亦坤也故曰迷復迷失道也</span>
<span class='tline' id='l368' data-llen='8216:8239'>　　　六之於初九逺矣言應則背言親則疎言同則</span>
<span class='tline' id='l369' data-llen='8239:8262'>　異言因則失矣是以為失道也上六之與四隂同體</span>
<span class='tline' id='l370' data-llen='8262:8285'>　乎坤坤為順四隂之所以吉无咎者以其順而復於</span>
<span class='tline' id='l371' data-llen='8285:8308'>　初也上六雖順而失其道矣所謂順非而澤從惡若</span>
<span class='tline' id='l372' data-llen='8308:8335'><a onclick="displayPageImage('KR1a0028', 'WYG', '012-21b' );" name="012-21b" class="pb">[012-21b] <img width="20"  src="/static/img/kanseki-5.png"/></a></span>
<span class='tline' id='l373' data-llen='8335:8358'>　流者也譬之適越北首之燕南轅疾馳而愈逺矣故</span>
<span class='tline' id='l374' data-llen='8358:8381'>　曰凶又曰有災眚以迷為復凶何免乎災自外至眚</span>
<span class='tline' id='l375' data-llen='8381:8404'>　自己作書曰天作孽猶可違自作孽不可逭至於是</span>
<span class='tline' id='l376' data-llen='8404:8427'>　也謂之災則有人為之咎焉謂之眚則有天降之罰</span>
<span class='tline' id='l377' data-llen='8427:8450'>　焉雖有聖賢不能為之謀矣凡上六之凶皆剥之凶</span>
<span class='tline' id='l378' data-llen='8450:8473'>　也不言於剥而言於復者以為苟能知復雖剥之窮</span>
<span class='tline' id='l379' data-llen='8473:8496'>　可以无悔以迷為復凶乃成也保邦而自守猶懼不</span>
<span class='tline' id='l380' data-llen='8496:8519'>　免况用之行師乎此所謂自作孽者也故曰終有大</span>
<span class='tline' id='l381' data-llen='8519:8546'><a onclick="displayPageImage('KR1a0028', 'WYG', '012-22a' );" name="012-22a" class="pb">[012-22a] <img width="20"  src="/static/img/kanseki-5.png"/></a></span>
<span class='tline' id='l382' data-llen='8546:8569'>　敗以其國君凶至于十年不克征桀紂之亡幽厲之</span>
<span class='tline' id='l383' data-llen='8569:8592'>　敗皆是物也以其國與其君皆凶也易以近言日以</span>
<span class='tline' id='l384' data-llen='8592:8615'>　逺言年十者數之極也征行也至于十年不克征則</span>
<span class='tline' id='l385' data-llen='8615:8638'>　不復可征矣甚之之辭也子曰迷復之凶反君道也</span>
<span class='tline' id='l386' data-llen='8638:8661'>　書稱有苗昏迷不恭反道敗徳是也君人之道以貴</span>
<span class='tline' id='l387' data-llen='8661:8684'>　下賤以賢下不肖則天下雖亂而可治家國雖亡而</span>
<span class='tline' id='l388' data-llen='8684:8707'>　可存初九之所以復也今以六居上隂柔不中順非</span>
<span class='tline' id='l389' data-llen='8707:8730'>　而自聖其於君道不亦反乎聖人之戒可謂深切著</span>
<span class='tline' id='l390' data-llen='8730:8757'><a onclick="displayPageImage('KR1a0028', 'WYG', '012-22b' );" name="012-22b" class="pb">[012-22b] <img width="20"  src="/static/img/kanseki-5.png"/></a></span>
<span class='tline' id='l391' data-llen='8757:8779'>　明矣伊尹訓大甲思庸无俾世迷畏上六之災也</span>
<span class='tline' id='l392' data-llen='8779:8782'>　</span>
<span class='tline' id='l393' data-llen='8782:8785'>　</span>
<span class='tline' id='l394' data-llen='8785:8788'>　</span>
<span class='tline' id='l395' data-llen='8788:8791'>　</span>
<span class='tline' id='l396' data-llen='8791:8794'>　</span>
<span class='tline' id='l397' data-llen='8794:8797'>　</span>
<span class='tline' id='l398' data-llen='8797:8809'>　周易經傳集解卷十二</span>
</p>
<p>
</p>
  </div>
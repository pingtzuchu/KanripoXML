<div id="txtcont" class="span9" style="position: relative;">
    <p>
<span class='tline' id='l7' data-llen='159:185'><a onclick="displayPageImage('KR1a0028', 'WYG', '023-1a' );" name="023-1a" class="pb">[023-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='185:193'>欽定四庫全書</span>
<span class='tline' id='l9' data-llen='193:206'>　周易經傳集解卷二十三</span>
<span class='tline' id='l10' data-llen='206:227'>　　　　　　　　　　　　　宋　林栗　撰</span>
<span class='tline' id='l11' data-llen='227:230'>　</span>
<span class='tline' id='l12' data-llen='230:233'>　</span>
<span class='tline' id='l13' data-llen='233:236'>　</span>
<span class='tline' id='l14' data-llen='236:239'>　</span>
<span class='tline' id='l15' data-llen='239:262'>序卦曰姤者遇也物相遇而後聚故受之以萃萃者聚</span>
<span class='tline' id='l16' data-llen='262:288'><a onclick="displayPageImage('KR1a0028', 'WYG', '023-1b' );" name="023-1b" class="pb">[023-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='288:291'>也</span>
<span class='tline' id='l18' data-llen='291:314'>　萃之成卦姤之變也自姤之萃巽反為兊乾變為坤</span>
<span class='tline' id='l19' data-llen='314:337'>　上下相易而成也巽反為兊居卦之上則女壯之甚</span>
<span class='tline' id='l20' data-llen='337:360'>　矣乾變為坤居卦之下則君子道消矣是一隂之長</span>
<span class='tline' id='l21' data-llen='360:383'>　而至于此也然小人之羣居莫能統一烏能聚哉是</span>
<span class='tline' id='l22' data-llen='383:406'>　必有遇乎剛而後聚也是故萃有九五而六二萃之</span>
<span class='tline' id='l23' data-llen='406:429'>　有九四而初六萃之六三上六莫能相聚亦惟二陽</span>
<span class='tline' id='l24' data-llen='429:452'>　之所萃而已矣是故大小畜大有豫萃比此六卦其</span>
<span class='tline' id='l25' data-llen='452:478'><a onclick="displayPageImage('KR1a0028', 'WYG', '023-2a' );" name="023-2a" class="pb">[023-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='478:501'>　義一也或問曰何以言之曰隂之求陽陽之求隂物</span>
<span class='tline' id='l27' data-llen='501:524'>　之情也隂衆而貴陽陽為之主矣陽衆而貴隂隂為</span>
<span class='tline' id='l28' data-llen='524:547'>　之主矣大小畜大有下體皆陽也豫萃此下體皆隂</span>
<span class='tline' id='l29' data-llen='547:570'>　也陽富而隂貧陽實而隂虛陽剛而隂柔陽强而隂</span>
<span class='tline' id='l30' data-llen='570:593'>　弱富者貧之所求也强者弱之所恃也隂之所以主</span>
<span class='tline' id='l31' data-llen='593:616'>　乎陽也虛者實之所赴也柔者剛之所靡也陽之所</span>
<span class='tline' id='l32' data-llen='616:639'>　以主乎隂也是故天下皆怯而獨勇則勇者上皆愚</span>
<span class='tline' id='l33' data-llen='639:662'>　而獨智則智者尊若皆勇則能怯者不得不上皆智</span>
<span class='tline' id='l34' data-llen='662:688'><a onclick="displayPageImage('KR1a0028', 'WYG', '023-2b' );" name="023-2b" class="pb">[023-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='688:711'>　則能愚者不得不尊矣此大小畜大有之所以能畜</span>
<span class='tline' id='l36' data-llen='711:734'>　有衆陽而豫萃比之所以能和聚衆隂也或曰天無</span>
<span class='tline' id='l37' data-llen='734:757'>　二日民無二王大畜有二隂萃有二陽何謂也曰五</span>
<span class='tline' id='l38' data-llen='757:780'>　為之主而四為之輔是君臣同徳同心之象也陽之</span>
<span class='tline' id='l39' data-llen='780:803'>　所以畜而隂之所以萃也曰然則小畜之一隂豫之</span>
<span class='tline' id='l40' data-llen='803:826'>　一陽位皆在四何也曰四實能之而五實任之是大</span>
<span class='tline' id='l41' data-llen='826:849'>　臣輔少主任天下之重也陽之所以畜而隂之所以</span>
<span class='tline' id='l42' data-llen='849:872'>　豫也是故兼乎大有與比之義者商周之主得天下</span>
<span class='tline' id='l43' data-llen='872:898'><a onclick="displayPageImage('KR1a0028', 'WYG', '023-3a' );" name="023-3a" class="pb">[023-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='898:921'>　而君之也兼乎大畜與萃之義者湯武之君而伊周</span>
<span class='tline' id='l45' data-llen='921:944'>　之臣也兼乎小畜與豫之義者太甲成王之君伊尹</span>
<span class='tline' id='l46' data-llen='944:967'>　周公之臣也論其淺深則豫不及萃萃不及比小畜</span>
<span class='tline' id='l47' data-llen='967:990'>　不及大畜大畜不及大有比與大有所謂得中而上</span>
<span class='tline' id='l48' data-llen='990:1013'>　下應之也是故風行天上為小畜天在山中為大畜</span>
<span class='tline' id='l49' data-llen='1013:1036'>　不若火在天上无所不照也雷出地奮為豫澤上于</span>
<span class='tline' id='l50' data-llen='1036:1059'>　地為萃不若地上有水无所不周也不明乎象難與</span>
<span class='tline' id='l51' data-llen='1059:1065'>　窮理矣</span>
<span class='tline' id='l52' data-llen='1065:1091'><a onclick="displayPageImage('KR1a0028', 'WYG', '023-3b' );" name="023-3b" class="pb">[023-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1091:1114'>萃亨王假有廟利見大人亨利貞用大牲吉利有攸往</span>
<span class='tline' id='l54' data-llen='1114:1137'>彖曰萃聚也順以説剛中而應故聚也王假有廟致孝</span>
<span class='tline' id='l55' data-llen='1137:1160'>亨也利見大人亨聚以正也用大牲吉利有攸往順天</span>
<span class='tline' id='l56' data-llen='1160:1178'>命也觀其所聚而天地萬物之情可見矣</span>
<span class='tline' id='l57' data-llen='1178:1201'>　下坤上兊成卦曰萃者初為坤二為艮三為巽四為</span>
<span class='tline' id='l58' data-llen='1201:1224'>　兊坤順也兊説也順以説斯為之萃可乎曰未也説</span>
<span class='tline' id='l59' data-llen='1224:1247'>　而順其卦為臨説而巽其卦為中孚巽而説其卦為</span>
<span class='tline' id='l60' data-llen='1247:1270'>　大過今順以説而謂之萃其所以别之何也為其有</span>
<span class='tline' id='l61' data-llen='1270:1296'><a onclick="displayPageImage('KR1a0028', 'WYG', '023-4a' );" name="023-4a" class="pb">[023-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1296:1319'>　艮巽之象焉艮止也巽入也止則不行入則不出斯</span>
<span class='tline' id='l63' data-llen='1319:1342'>　以謂之萃矣是故九五在上而六二應之則艮兊之</span>
<span class='tline' id='l64' data-llen='1342:1365'>　合也此其所以為萃者也故子曰萃聚也順以説剛</span>
<span class='tline' id='l65' data-llen='1365:1388'>　中而應故聚也萃亨王假有廟利見大人亨利貞何</span>
<span class='tline' id='l66' data-llen='1388:1411'>　謂也曰萃有二義有萃人者有萃於人者萃人者莫</span>
<span class='tline' id='l67' data-llen='1411:1434'>　如九五萃于人者莫如六二也九五王也假大也王</span>
<span class='tline' id='l68' data-llen='1434:1457'>　大有廟者七世之廟非諸侯之所得有也自四以下</span>
<span class='tline' id='l69' data-llen='1457:1480'>　有七廟之象焉書曰七世之廟可以觀徳廟也者鬼</span>
<span class='tline' id='l70' data-llen='1480:1506'><a onclick="displayPageImage('KR1a0028', 'WYG', '023-4b' );" name="023-4b" class="pb">[023-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1506:1529'>　神之所萃也民也者鬼神之所依也有民斯有廟有</span>
<span class='tline' id='l72' data-llen='1529:1552'>　廟則神獲所歸矣王者既受天下之萃乃立宗廟以</span>
<span class='tline' id='l73' data-llen='1552:1575'>　報本反始焉然則王假有廟者得四海之歡心以事</span>
<span class='tline' id='l74' data-llen='1575:1598'>　其親萃人者之亨也六二臣也利見大人者天下之</span>
<span class='tline' id='l75' data-llen='1598:1621'>　所歸往也二五有艮兊之象焉感應相與不約而孚</span>
<span class='tline' id='l76' data-llen='1621:1644'>　是以利見之也夫國也者臣民之所萃也君也者臣</span>
<span class='tline' id='l77' data-llen='1644:1667'>　民之所戴也得其所萃則安存失其所戴則危亡僇</span>
<span class='tline' id='l78' data-llen='1667:1690'>　辱隨之矣然則利見大人者得天下之主而歸之萃</span>
<span class='tline' id='l79' data-llen='1690:1716'><a onclick="displayPageImage('KR1a0028', 'WYG', '023-5a' );" name="023-5a" class="pb">[023-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1716:1739'>　於人者之亨也故曰利貞貞者正也六二之於九五</span>
<span class='tline' id='l81' data-llen='1739:1762'>　可謂正矣以此為貞利孰大焉故子曰王假有廟致</span>
<span class='tline' id='l82' data-llen='1762:1785'>　孝亨也利見大人亨聚以正也享字亦當作亨釋二</span>
<span class='tline' id='l83' data-llen='1785:1808'>　享之義也後人以廟有享祀之義故訛為享於文无</span>
<span class='tline' id='l84' data-llen='1808:1831'>　害學者詳之用大牲吉利有攸往何謂也曰萃有二</span>
<span class='tline' id='l85' data-llen='1831:1854'>　陽四隂之所聚也初應在四二應在五是其所以聚</span>
<span class='tline' id='l86' data-llen='1854:1877'>　也三上皆柔莫能以相萃三近於四上近于五是其</span>
<span class='tline' id='l87' data-llen='1877:1900'>　所以聚之也然天无二日民无二王天下之動未有</span>
<span class='tline' id='l88' data-llen='1900:1926'><a onclick="displayPageImage('KR1a0028', 'WYG', '023-5b' );" name="023-5b" class="pb">[023-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1926:1949'>　不貞夫一者也初與三之萃于四也豈将分九五之</span>
<span class='tline' id='l90' data-llen='1949:1972'>　民哉五非四无以萃初與三初與三非四无以萃于</span>
<span class='tline' id='l91' data-llen='1972:1995'>　五凡四之所萃為五萃之也初與三皆有坤體坤為</span>
<span class='tline' id='l92' data-llen='1995:2018'>　牛故有大牲之象夫物之豐儉必稱其禮禮之隆殺</span>
<span class='tline' id='l93' data-llen='2018:2041'>　必稱其情用大牲云者言致誠而盡禮焉爾九五之</span>
<span class='tline' id='l94' data-llen='2041:2064'>　王天之所命也雖欲不萃不可得也初與三之往於</span>
<span class='tline' id='l95' data-llen='2064:2087'>　五也本非其所孚茍不致誠而盡禮則懼五之不納</span>
<span class='tline' id='l96' data-llen='2087:2110'>　故必用大牲如王之享帝也利有攸往不亦宜乎若</span>
<span class='tline' id='l97' data-llen='2110:2136'><a onclick="displayPageImage('KR1a0028', 'WYG', '023-6a' );" name="023-6a" class="pb">[023-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2136:2159'>　二既已孚之則利用禴而已矣故子曰用大牲吉利</span>
<span class='tline' id='l99' data-llen='2159:2182'>　有攸往順天命也夫子既釋彖辭又曰觀其所聚而</span>
<span class='tline' id='l100' data-llen='2182:2205'>　天地萬物之情可見矣夫隂陽相求物之情也初與</span>
<span class='tline' id='l101' data-llen='2205:2228'>　二以應而萃三與上以无應而萃豈非天地萬物自</span>
<span class='tline' id='l102' data-llen='2228:2251'>　然之情也哉善觀此者其必有以萃天下矣孟子曰</span>
<span class='tline' id='l103' data-llen='2251:2274'>　所欲與之聚之所惡勿施爾也民之歸仁也猶水之</span>
<span class='tline' id='l104' data-llen='2274:2297'>　就下獸之走壙也我无以與之其肯我從乎説者或</span>
<span class='tline' id='l105' data-llen='2297:2320'>　謂隂與隂聚陽與陽聚則失其㫖矣或曰然則初六</span>
<span class='tline' id='l106' data-llen='2320:2346'><a onclick="displayPageImage('KR1a0028', 'WYG', '023-6b' );" name="023-6b" class="pb">[023-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2346:2369'>　六三皆坤也上六六三皆巽也九四九五皆兊也其</span>
<span class='tline' id='l108' data-llen='2369:2392'>　所以皆萃於五何哉曰一隂一陽則謂之合五隂一</span>
<span class='tline' id='l109' data-llen='2392:2415'>　陽則謂之比今四隂二陽而謂之萃者豈非方以其</span>
<span class='tline' id='l110' data-llen='2415:2438'>　類故與是則昏亂之時小人嘯呼而豪傑出焉斯其</span>
<span class='tline' id='l111' data-llen='2438:2461'>　象也若夫所應比而又无相求之義則亦不可得而</span>
<span class='tline' id='l112' data-llen='2461:2484'>　聚矣故曰順以説剛中而應故聚也天地萬物之情</span>
<span class='tline' id='l113' data-llen='2484:2492'>　夫豈外是哉</span>
<span class='tline' id='l114' data-llen='2492:2510'>象曰澤上於地萃君子以除戎器戒不虞</span>
<span class='tline' id='l115' data-llen='2510:2536'><a onclick="displayPageImage('KR1a0028', 'WYG', '023-7a' );" name="023-7a" class="pb">[023-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2536:2559'>　澤者兊也地者坤也水之聚者澤也澤上於地其所</span>
<span class='tline' id='l117' data-llen='2559:2582'>　聚者富也是以謂之萃也君子以除戎器戒不虞者</span>
<span class='tline' id='l118' data-llen='2582:2605'>　懼其涌溢而為災也或曰澤上於地是涌溢之象矣</span>
<span class='tline' id='l119' data-llen='2605:2628'>　而以為不虞何哉曰澤之旁有餘地焉水潦之至則</span>
<span class='tline' id='l120' data-llen='2628:2651'>　澤上於地自其常爾若夫浩浩湯湯則書之所謂滔</span>
<span class='tline' id='l121' data-llen='2651:2674'>　天易之所謂澤上於天者也澤上於天其勢必决故</span>
<span class='tline' id='l122' data-llen='2674:2697'>　施禄及下者取象焉澤上於地有時而决故除戎器</span>
<span class='tline' id='l123' data-llen='2697:2720'>　戒不虞者取象焉衆之所聚爭之所起也可不戒哉</span>
<span class='tline' id='l124' data-llen='2720:2746'><a onclick="displayPageImage('KR1a0028', 'WYG', '023-7b' );" name="023-7b" class="pb">[023-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2746:2754'>雜卦曰萃聚也</span>
<span class='tline' id='l126' data-llen='2754:2777'>　萃之成卦以四隂二陽而成其在六爻以隂聚於陽</span>
<span class='tline' id='l127' data-llen='2777:2800'>　為義夫陽剛者人之所聚也隂柔者聚於人者也為</span>
<span class='tline' id='l128' data-llen='2800:2823'>　上者人之所聚為下者聚之於人者也九五之有位</span>
<span class='tline' id='l129' data-llen='2823:2846'>　九四之不當位而皆為无咎為悔亡者為其居上而</span>
<span class='tline' id='l130' data-llen='2846:2869'>　能萃物也初六之不終六二之用禴六三之无攸利</span>
<span class='tline' id='l131' data-llen='2869:2892'>　而皆為无咎者為其居下而得所聚也若夫上六處</span>
<span class='tline' id='l132' data-llen='2892:2915'>　非其據而亦不失為无咎者則以其體巽而居柔不</span>
<span class='tline' id='l133' data-llen='2915:2941'><a onclick="displayPageImage('KR1a0028', 'WYG', '023-8a' );" name="023-8a" class="pb">[023-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2941:2964'>　安於上而已矣然萃之言聚也聚則强散則孤是故</span>
<span class='tline' id='l135' data-llen='2964:2987'>　萃之二陽其居剛者應萃之義其居柔者能萃而不</span>
<span class='tline' id='l136' data-llen='2987:3010'>　居矣此五之所以為悔亡而四之所以為无咎者也</span>
<span class='tline' id='l137' data-llen='3010:3033'>初六有孚不終乃亂乃萃若號一握為笑勿恤往无咎</span>
<span class='tline' id='l138' data-llen='3033:3045'>象曰乃亂乃萃其志亂也</span>
<span class='tline' id='l139' data-llen='3045:3068'>　初六坤也以隂居剛而在一卦之下應乎九四四震</span>
<span class='tline' id='l140' data-llen='3068:3091'>　兊也故曰有孚不終乃亂乃萃初之所孚者四也有</span>
<span class='tline' id='l141' data-llen='3091:3114'>　坤震之合焉四在臣位能萃而不居是有孚而不終</span>
<span class='tline' id='l142' data-llen='3114:3140'><a onclick="displayPageImage('KR1a0028', 'WYG', '023-8b' );" name="023-8b" class="pb">[023-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3140:3163'>　也初孚四而不終将萃於五五既逺而非應而初之</span>
<span class='tline' id='l144' data-llen='3163:3186'>　所居又剛也是以其志惑亂不得已而後萃焉故曰</span>
<span class='tline' id='l145' data-llen='3186:3209'>　若號一握為笑夫九五者天之所命也民之所歸也</span>
<span class='tline' id='l146' data-llen='3209:3232'>　順之則存逆之則亡就之則安去之則危是以初六</span>
<span class='tline' id='l147' data-llen='3232:3255'>　之萃如號咷之人則握其手而為笑也四五皆兊體</span>
<span class='tline' id='l148' data-llen='3255:3278'>　兊為口舌故有先號後笑之象焉故曰勿恤往无咎</span>
<span class='tline' id='l149' data-llen='3278:3301'>　既孚而不終既亂而又萃既號而又笑其可以勿恤</span>
<span class='tline' id='l150' data-llen='3301:3324'>　乎敬恭以往得其所萃斯為无咎矣彖之所謂用大</span>
<span class='tline' id='l151' data-llen='3324:3350'><a onclick="displayPageImage('KR1a0028', 'WYG', '023-9a' );" name="023-9a" class="pb">[023-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3350:3373'>　牲吉利有攸往者也而子曰乃亂乃萃其志亂也爻</span>
<span class='tline' id='l153' data-llen='3373:3396'>　之言亂豈初六與九四為亂者哉謂初萃於四而不</span>
<span class='tline' id='l154' data-llen='3396:3419'>　見荅茫然不知所歸故其心志惑亂耳如比之初六</span>
<span class='tline' id='l155' data-llen='3419:3437'>　无九四之應故直言有孚比之无咎也</span>
<span class='tline' id='l156' data-llen='3437:3460'>六二引吉无咎孚乃利用禴象曰引吉无咎中未變也</span>
<span class='tline' id='l157' data-llen='3460:3483'>　六二艮也以隂居柔而在下卦之中應乎九五之兊</span>
<span class='tline' id='l158' data-llen='3483:3506'>　故曰引吉无咎二之所孚者五也有艮兊之合焉然</span>
<span class='tline' id='l159' data-llen='3506:3529'>　其萃於五也必涉乎四四引之而進斯為吉矣初六</span>
<span class='tline' id='l160' data-llen='3529:3555'><a onclick="displayPageImage('KR1a0028', 'WYG', '023-9b' );" name="023-9b" class="pb">[023-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3555:3578'>　以其應在四故至于號六三以其比於四故至於嗟</span>
<span class='tline' id='l162' data-llen='3578:3601'>　惟六二中正孚于九五雖為四之所引而不失其所</span>
<span class='tline' id='l163' data-llen='3601:3624'>　萃又何咎之有哉故曰孚乃利用禴禴祭之薄者東</span>
<span class='tline' id='l164' data-llen='3624:3647'>　鄰殺牛不如西鄰之禴是也傳曰苟有明信澗溪沼</span>
<span class='tline' id='l165' data-llen='3647:3670'>　沚之毛可以薦於鬼神若誠信未孚而用簡薄之禮</span>
<span class='tline' id='l166' data-llen='3670:3693'>　則有慢神之罰矣是故萃之用禴惟六二為可若初</span>
<span class='tline' id='l167' data-llen='3693:3716'>　六六三則用大牲而後吉也子曰引吉无咎中未變</span>
<span class='tline' id='l168' data-llen='3716:3739'>　也言六二居中其志未變是以引之而无咎矣若初</span>
<span class='tline' id='l169' data-llen='3739:3766'><a onclick="displayPageImage('KR1a0028', 'WYG', '023-10a' );" name="023-10a" class="pb">[023-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3766:3784'>　六之號六三之嗟則九四之所不納也</span>
<span class='tline' id='l171' data-llen='3784:3807'>六三萃如嗟如无攸利往无咎小吝象曰往无咎上巽</span>
<span class='tline' id='l172' data-llen='3807:3810'>也</span>
<span class='tline' id='l173' data-llen='3810:3833'>　六三下體為坤上體為巽以隂居剛而在下卦之上</span>
<span class='tline' id='l174' data-llen='3833:3856'>　上无其應而承於九四四震兊也故曰萃如嗟如无</span>
<span class='tline' id='l175' data-llen='3856:3879'>　攸利三之遇四有震巽之合焉故曰萃如四不當其</span>
<span class='tline' id='l176' data-llen='3879:3902'>　位避而弗納故曰嗟如與初六之乃亂同也三萃於</span>
<span class='tline' id='l177' data-llen='3902:3925'>　四既非其應用不克終不如利見大人而萃之徒自</span>
<span class='tline' id='l178' data-llen='3925:3952'><a onclick="displayPageImage('KR1a0028', 'WYG', '023-10b' );" name="023-10b" class="pb">[023-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3952:3975'>　傷嗟亦无所利矣不若往萃於五為无咎也故曰往</span>
<span class='tline' id='l180' data-llen='3975:3998'>　无咎小吝三應上而不答從四而不終然後往而萃</span>
<span class='tline' id='l181' data-llen='3998:4021'>　五不亦吝乎以五為萃之主得元永貞之義故三之</span>
<span class='tline' id='l182' data-llen='4021:4044'>　為吝也小而得其所萃為利也大矣故子曰往无咎</span>
<span class='tline' id='l183' data-llen='4044:4067'>　上巽也三與上皆巽莫能以相萃是以往而萃五為</span>
<span class='tline' id='l184' data-llen='4067:4090'>　无咎矣學者未明四象八卦之義觀此象辭其少悟</span>
<span class='tline' id='l185' data-llen='4090:4094'>　乎</span>
<span class='tline' id='l186' data-llen='4094:4112'>九四大吉无咎象曰大吉无咎位不當也</span>
<span class='tline' id='l187' data-llen='4112:4139'><a onclick="displayPageImage('KR1a0028', 'WYG', '023-11a' );" name="023-11a" class="pb">[023-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4139:4162'>　九四下體為震上體為兊以陽居柔而在上卦之下</span>
<span class='tline' id='l189' data-llen='4162:4185'>　應乎初六而乗乎六三二爻皆坤而三又巽也承乎</span>
<span class='tline' id='l190' data-llen='4185:4208'>　九五五亦兊也故曰大吉无咎坤巽與兊皆柔也所</span>
<span class='tline' id='l191' data-llen='4208:4231'>　謂方以類聚者也而四有震焉故能不接諸隂而上</span>
<span class='tline' id='l192' data-llen='4231:4254'>　承九五也或曰然則九四曷不為萃之主歟曰以九</span>
<span class='tline' id='l193' data-llen='4254:4277'>　居四不當其位能萃而不居非與九五爭民者也此</span>
<span class='tline' id='l194' data-llen='4277:4300'>　所以為大吉无咎者也若以九居三則當位而與五</span>
<span class='tline' id='l195' data-llen='4300:4323'>　敵矣得為大吉乎得為无咎乎故子曰大吉无咎位</span>
<span class='tline' id='l196' data-llen='4323:4350'><a onclick="displayPageImage('KR1a0028', 'WYG', '023-11b' );" name="023-11b" class="pb">[023-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4350:4373'>　不當也説者皆謂九四須大吉乃得无咎葢縁象辭</span>
<span class='tline' id='l198' data-llen='4373:4396'>　有位不當之語不知九四之所以大吉无咎者以不</span>
<span class='tline' id='l199' data-llen='4396:4419'>　當位故也大吉則无咎矣豈有大吉然後无咎乎若</span>
<span class='tline' id='l200' data-llen='4419:4442'>　以不當位為四之咎然則四之所以大吉者何從而</span>
<span class='tline' id='l201' data-llen='4442:4465'>　得之也或曰茍如所論既曰大吉何必復言无咎乎</span>
<span class='tline' id='l202' data-llen='4465:4488'>　曰无咎者善補過也嫌其若有咎故以无咎明之也</span>
<span class='tline' id='l203' data-llen='4488:4511'>　夫聚則有黨有黨必有爭今萃以二陽而聚四隂是</span>
<span class='tline' id='l204' data-llen='4511:4534'>　則爭之形而亂之所起也九四不居其位使四隂皆</span>
<span class='tline' id='l205' data-llen='4534:4561'><a onclick="displayPageImage('KR1a0028', 'WYG', '023-12a' );" name="023-12a" class="pb">[023-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4561:4584'>　萃於五然後能聚以致亨豈非善補過之云乎是以</span>
<span class='tline' id='l207' data-llen='4584:4607'>　萃之六爻皆言无咎而四言大吉无咎者明萃之无</span>
<span class='tline' id='l208' data-llen='4607:4617'>　咎皆九四之功也</span>
<span class='tline' id='l209' data-llen='4617:4640'>九五萃有位无咎匪孚元永貞悔亡象曰萃有位志未</span>
<span class='tline' id='l210' data-llen='4640:4644'>光也</span>
<span class='tline' id='l211' data-llen='4644:4667'>　九五兊也以陽居剛而在上卦之中應乎六二之艮</span>
<span class='tline' id='l212' data-llen='4667:4690'>　故曰萃有位无咎位也者聖人之大寳也以九居五</span>
<span class='tline' id='l213' data-llen='4690:4713'>　可謂有其位矣然以謂吉之則五之所孚者不過六</span>
<span class='tline' id='l214' data-llen='4713:4740'><a onclick="displayPageImage('KR1a0028', 'WYG', '023-12b' );" name="023-12b" class="pb">[023-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4740:4763'>　二而已以五萃二无咎可也非所以含洪博納為大</span>
<span class='tline' id='l216' data-llen='4763:4786'>　君之道也故曰匪孚元永貞悔亡元者始也永者終</span>
<span class='tline' id='l217' data-llen='4786:4810'>　也匪其孚所以謂諸隂也五必不有其位使始終四隂</span>
<span class='tline' id='l218' data-llen='4810:4833'>　皆貞於我則悔亡之道也是故萃於九五萃之正也</span>
<span class='tline' id='l219' data-llen='4833:4856'>　无所不萃九五之正也无偏无黨王道蕩蕩斯之謂</span>
<span class='tline' id='l220' data-llen='4856:4879'>　悔亡矣故子曰萃有位志未光也由萃而比則光矣</span>
<span class='tline' id='l221' data-llen='4879:4902'>　比之九五是謂顯比比之言附也萃之言聚也聚則</span>
<span class='tline' id='l222' data-llen='4902:4925'>　有未必附者矣比之彖曰元永貞无咎以剛中也其</span>
<span class='tline' id='l223' data-llen='4925:4952'><a onclick="displayPageImage('KR1a0028', 'WYG', '023-13a' );" name="023-13a" class="pb">[023-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4952:4975'>　五曰顯比之吉位正中也所以然者上下无陽惟五</span>
<span class='tline' id='l225' data-llen='4975:4997'>　之比而已矣然則萃之九五茍有其位未光宜哉</span>
<span class='tline' id='l226' data-llen='4997:5017'>上六齎咨涕洟无咎象曰齎咨涕洟未安上也</span>
<span class='tline' id='l227' data-llen='5017:5040'>　上六巽也以隂居柔而在一卦之上下无其應而乗</span>
<span class='tline' id='l228' data-llen='5040:5063'>　乎九五之兊故曰齎咨涕洟无咎上配在三三亦巽</span>
<span class='tline' id='l229' data-llen='5063:5086'>　也二爻皆巽有坎象焉而挾乎二剛皆兊體也坎為</span>
<span class='tline' id='l230' data-llen='5086:5109'>　憂傷兊為口舌故三有嗟如之象而上有齎咨涕洟</span>
<span class='tline' id='l231' data-llen='5109:5132'>　之象焉齎咨涕洟者不安其位而憂傷也夫上者萃</span>
<span class='tline' id='l232' data-llen='5132:5159'><a onclick="displayPageImage('KR1a0028', 'WYG', '023-13b' );" name="023-13b" class="pb">[023-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5159:5182'>　人下者萃於人上六以隂柔居五之上處卦之窮是</span>
<span class='tline' id='l234' data-llen='5182:5205'>　其无萃人之才物莫之與而不能萃乎人者也是以</span>
<span class='tline' id='l235' data-llen='5205:5228'>　其窮至于齎咨而涕洟焉與比之上六无首同義然</span>
<span class='tline' id='l236' data-llen='5228:5251'>　比之上六遂成於凶而此爻終於无咎何也曰比之</span>
<span class='tline' id='l237' data-llen='5251:5274'>　世一陽正中天下莫不比矣而隂乗其上有後夫之</span>
<span class='tline' id='l238' data-llen='5274:5297'>　罪固已不容於誅矣萃之世天下方聚以求息肩之</span>
<span class='tline' id='l239' data-llen='5297:5320'>　所而上有二陽初六號而後笑六三嗟而後往六二</span>
<span class='tline' id='l240' data-llen='5320:5343'>　之孚猶懼其變然則上六之非據寧可以深誅而亟</span>
<span class='tline' id='l241' data-llen='5343:5370'><a onclick="displayPageImage('KR1a0028', 'WYG', '023-14a' );" name="023-14a" class="pb">[023-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5370:5393'>　絶乎茍能齎咨涕洟不安其位憣然而改斯可以无</span>
<span class='tline' id='l243' data-llen='5393:5416'>　咎矣故子曰齎咨涕洟未安上也萃反為升而初六</span>
<span class='tline' id='l244' data-llen='5416:5433'>　有允升之吉矣上之无咎不亦宜乎</span>
<span class='tline' id='l245' data-llen='5433:5436'>　</span>
<span class='tline' id='l246' data-llen='5436:5439'>　</span>
<span class='tline' id='l247' data-llen='5439:5442'>　</span>
<span class='tline' id='l248' data-llen='5442:5445'>　</span>
<span class='tline' id='l249' data-llen='5445:5466'>序卦曰萃者聚也聚而上者謂之升故受之以升</span>
<span class='tline' id='l250' data-llen='5466:5493'><a onclick="displayPageImage('KR1a0028', 'WYG', '023-14b' );" name="023-14b" class="pb">[023-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5493:5516'>　升之成卦萃之反也自萃之坤升反居上兊反為巽</span>
<span class='tline' id='l252' data-llen='5516:5539'>　二五相易而成也坤本下也反而在上則必有升於</span>
<span class='tline' id='l253' data-llen='5539:5562'>　其下者也兊上窮也反而為巽然後有升之象也坤</span>
<span class='tline' id='l254' data-llen='5562:5585'>　土也巽木也木生於土中是以謂之升也夫衆之所</span>
<span class='tline' id='l255' data-llen='5585:5608'>　聚必有推戴而為上者是故謂之升然萃以九居五</span>
<span class='tline' id='l256' data-llen='5608:5631'>　不可復升矣反而居下上遇三隂莫能禦之故得遂</span>
<span class='tline' id='l257' data-llen='5631:5654'>　其升也全卦之體有木升之象根幹枝葉具焉或曰</span>
<span class='tline' id='l258' data-llen='5654:5677'>　巽自為木未嘗合坤何也曰巽入也言其根幹而不</span>
<span class='tline' id='l259' data-llen='5677:5704'><a onclick="displayPageImage('KR1a0028', 'WYG', '023-15a' );" name="023-15a" class="pb">[023-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5704:5726'>　言其枝葉也若夫震之為木則自幹以上者見矣</span>
<span class='tline' id='l261' data-llen='5726:5749'>升元亨用見大人勿恤南征吉彖曰柔以時升巽而順</span>
<span class='tline' id='l262' data-llen='5749:5772'>剛中而應是以大亨用見大人勿恤有慶也南征吉志</span>
<span class='tline' id='l263' data-llen='5772:5776'>行也</span>
<span class='tline' id='l264' data-llen='5776:5799'>　下巽上坤成卦曰升者初為巽二為兊三為震四為</span>
<span class='tline' id='l265' data-llen='5799:5822'>　坤巽巽也坤順也巽而順可以升矣然非兊以説之</span>
<span class='tline' id='l266' data-llen='5822:5845'>　震以動之未有能升者也巽木也坤地也地中生木</span>
<span class='tline' id='l267' data-llen='5845:5868'>　可以謂之升矣然非澤以潤之雷以暢之未有能升</span>
<span class='tline' id='l268' data-llen='5868:5895'><a onclick="displayPageImage('KR1a0028', 'WYG', '023-15b' );" name="023-15b" class="pb">[023-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5895:5918'>　者也夫沈滯者隂之質也升騰者陽之氣也坤巽皆</span>
<span class='tline' id='l270' data-llen='5918:5941'>　柔而所以為升者得其時而已矣何謂時兊震是也</span>
<span class='tline' id='l271' data-llen='5941:5964'>　震者春也兊者秋也凡木之生嵗必再茂則震兊之</span>
<span class='tline' id='l272' data-llen='5964:5987'>　時也是故巽兊震坤合而後升之象可見矣故子曰</span>
<span class='tline' id='l273' data-llen='5987:6010'>　柔以時升升元亨用見大人勿恤南征吉何謂也子</span>
<span class='tline' id='l274' data-llen='6010:6033'>　曰升萃二卦上下反復皆有震巽兊艮之象焉震為</span>
<span class='tline' id='l275' data-llen='6033:6056'>　元巽為亨兊為利艮為貞四時之序也大人以此而</span>
<span class='tline' id='l276' data-llen='6056:6079'>　能萃物以此而升為人上也升言元亨萃言利貞者</span>
<span class='tline' id='l277' data-llen='6079:6106'><a onclick="displayPageImage('KR1a0028', 'WYG', '023-16a' );" name="023-16a" class="pb">[023-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6106:6129'>　互文也其為剛中而應則同也升以九居二故曰元</span>
<span class='tline' id='l279' data-llen='6129:6152'>　亨萃以九居五故係之利貞也故子曰巽而順剛中</span>
<span class='tline' id='l280' data-llen='6152:6175'>　而應是以大亨也用見大人者用字恐或為利大人</span>
<span class='tline' id='l281' data-llen='6175:6198'>　用此而利見也由小以至大自下而升高其可以勿</span>
<span class='tline' id='l282' data-llen='6198:6221'>　恤乎巽東南也坤西南自巽升坤必涉離離南方也</span>
<span class='tline' id='l283' data-llen='6221:6244'>　萬物皆相見之時也自南而征斯為吉矣故子曰用</span>
<span class='tline' id='l284' data-llen='6244:6267'>　見大人勿恤有慶也南征吉志行也以三配五是謂</span>
<span class='tline' id='l285' data-llen='6267:6290'>　有慶以二升五是謂志行虞夏之帝商周之王應其</span>
<span class='tline' id='l286' data-llen='6290:6317'><a onclick="displayPageImage('KR1a0028', 'WYG', '023-16b' );" name="023-16b" class="pb">[023-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6317:6322'>　義矣</span>
<span class='tline' id='l288' data-llen='6322:6341'>象曰地中生木升君子以順徳積小以高大</span>
<span class='tline' id='l289' data-llen='6341:6364'>　地者坤也木者巽也生乎地中而出乎地上此其所</span>
<span class='tline' id='l290' data-llen='6364:6387'>　以為升也君子以順徳積小以高大者如木之升而</span>
<span class='tline' id='l291' data-llen='6387:6410'>　已矣木之升也以順而地從之非逆理以求升也君</span>
<span class='tline' id='l292' data-llen='6410:6433'>　子之升也以徳而衆從之非悖徳以求位也不觀乎</span>
<span class='tline' id='l293' data-llen='6433:6456'>　象不知巽順之為升矣昔者舜自耕稼陶漁以至為</span>
<span class='tline' id='l294' data-llen='6456:6479'>　帝湯以七十里文王以百里而王天下積小以高大</span>
<span class='tline' id='l295' data-llen='6479:6506'><a onclick="displayPageImage('KR1a0028', 'WYG', '023-17a' );" name="023-17a" class="pb">[023-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6506:6514'>　其是之謂乎</span>
<span class='tline' id='l297' data-llen='6514:6526'>雜卦曰萃聚而升不來也</span>
<span class='tline' id='l298' data-llen='6526:6549'>　升之成卦以巽升坤而成其在六爻以自下而上往</span>
<span class='tline' id='l299' data-llen='6549:6572'>　而不來為義何則升之言上也譬猶木焉有長而已</span>
<span class='tline' id='l300' data-llen='6572:6595'>　不能退也上而有與則莫之咈是以吉亨上而无與</span>
<span class='tline' id='l301' data-llen='6595:6618'>　其勢不求則困而已矣是故初六上遇九二則為升</span>
<span class='tline' id='l302' data-llen='6618:6641'>　九二上遇九三非其所與則不可以升矣為其應乎</span>
<span class='tline' id='l303' data-llen='6641:6664'>　五故有用禴之利焉九三上遇六四則為升虛邑六</span>
<span class='tline' id='l304' data-llen='6664:6691'><a onclick="displayPageImage('KR1a0028', 'WYG', '023-17b' );" name="023-17b" class="pb">[023-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6691:6714'>　四上遇六五非其所與則亦不可以升矣為其承順</span>
<span class='tline' id='l306' data-llen='6714:6738'>　於五故有岐山之亨焉六五上遇上六非其所與亦不</span>
<span class='tline' id='l307' data-llen='6738:6761'>　可以升矣為其既達於五故有升階之貞焉上六居</span>
<span class='tline' id='l308' data-llen='6761:6785'>　五之上升而无降往而不反則為𡨕升而已矣是故</span>
<span class='tline' id='l309' data-llen='6785:6808'>　萃之上六乗乎九五宜有後夫之凶然齎咨涕洟而</span>
<span class='tline' id='l310' data-llen='6808:6831'>　卒於无咎者以其反而能聚也自西自東自南自北</span>
<span class='tline' id='l311' data-llen='6831:6854'>　无思不服茍能不安於上而來聚於五又何咎之有</span>
<span class='tline' id='l312' data-llen='6854:6870'>　哉故曰萃聚而升不來斯其義也</span>
<span class='tline' id='l313' data-llen='6870:6897'><a onclick="displayPageImage('KR1a0028', 'WYG', '023-18a' );" name="023-18a" class="pb">[023-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6897:6915'>初六允升大吉象曰允升大吉上合志也</span>
<span class='tline' id='l315' data-llen='6915:6938'>　初六巽也以隂居剛而在下卦之下上无其應而承</span>
<span class='tline' id='l316' data-llen='6938:6961'>　於九二之兊故曰允升大吉允信也巽兊皆柔也巽</span>
<span class='tline' id='l317' data-llen='6961:6984'>　為木兊為澤木升於澤雖有滋潤之益又有滅没之</span>
<span class='tline' id='l318' data-llen='6984:7007'>　患焉信能升焉不没於澤斯為大吉矣故子曰允升</span>
<span class='tline' id='l319' data-llen='7007:7030'>　大吉上合志也為其與九二合志而升則有滋潤之</span>
<span class='tline' id='l320' data-llen='7030:7053'>　益而无滅沒之患矣謂之大吉不亦宜乎巽為進退</span>
<span class='tline' id='l321' data-llen='7053:7065'>　為不果是以勉之云爾</span>
<span class='tline' id='l322' data-llen='7065:7092'><a onclick="displayPageImage('KR1a0028', 'WYG', '023-18b' );" name="023-18b" class="pb">[023-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7092:7112'>九二孚乃利用禴无咎象曰九二之孚有喜也</span>
<span class='tline' id='l324' data-llen='7112:7135'>　九二兊也以陽居柔而在下卦之中應乎九五之艮</span>
<span class='tline' id='l325' data-llen='7135:7158'>　故曰孚乃利用禴升之九二萃之九五也其應六五</span>
<span class='tline' id='l326' data-llen='7158:7181'>　萃之六二也艮兊相與其為孚為禴均也然而不言</span>
<span class='tline' id='l327' data-llen='7181:7204'>　於五而係於二者貴賤之位也九二之升五也涉乎</span>
<span class='tline' id='l328' data-llen='7204:7228'>　三四未可以進茍能上下相與厯階而升斯為可矣故</span>
<span class='tline' id='l329' data-llen='7228:7251'>　曰无咎見可而進知難而止可以无咎矣子曰九二</span>
<span class='tline' id='l330' data-llen='7251:7273'>　之孚有喜也有喜即彖所謂有慶是也或曰九二</span>
<span class='tline' id='l331' data-llen='7273:7300'><a onclick="displayPageImage('KR1a0028', 'WYG', '023-19a' );" name="023-19a" class="pb">[023-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7300:7323'>　之謂大人也反不若九三之升乎曰升者巽也下三</span>
<span class='tline' id='l333' data-llen='7323:7346'>　爻皆升者也總其彖而言之則剛中而應所以為升</span>
<span class='tline' id='l334' data-llen='7346:7369'>　即其爻而别之則九二逺於六五雖欲升而未可也</span>
<span class='tline' id='l335' data-llen='7369:7378'>　至三則无疑矣</span>
<span class='tline' id='l336' data-llen='7378:7394'>九三升虛邑象曰升虛邑无所疑也</span>
<span class='tline' id='l337' data-llen='7394:7417'>　九三上體為震下體為兊以陽居剛而在下卦之上</span>
<span class='tline' id='l338' data-llen='7417:7440'>　應乎上六承於六四二爻皆坤而四又巽也故曰升</span>
<span class='tline' id='l339' data-llen='7440:7463'>　虛邑震巽配也震坤合也隂為虛坤為邑震為動故</span>
<span class='tline' id='l340' data-llen='7463:7490'><a onclick="displayPageImage('KR1a0028', 'WYG', '023-19b' );" name="023-19b" class="pb">[023-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7490:7513'>　有升虛邑之象九也者可升之才也三也者可升之</span>
<span class='tline' id='l342' data-llen='7513:7536'>　時也有其才而得其時逺近丕應前无阻閡如升虛</span>
<span class='tline' id='l343' data-llen='7536:7559'>　邑入无人之境孰能禦之哉故子曰升虚邑无所疑</span>
<span class='tline' id='l344' data-llen='7559:7582'>　也隂柔之性多疑少决如九三之剛而體乎震是以</span>
<span class='tline' id='l345' data-llen='7582:7605'>　不疑其所升也或曰彖言柔以時升而吾子乃曰九</span>
<span class='tline' id='l346' data-llen='7605:7628'>　三有可升之才何也曰沈滯者隂之質也騰升者陽</span>
<span class='tline' id='l347' data-llen='7628:7651'>　之氣也彖言柔者總謂其巽體也而九二九三葢柔</span>
<span class='tline' id='l348' data-llen='7651:7674'>　中之剛也柔而无剛則不足以自立况能升乎剛而</span>
<span class='tline' id='l349' data-llen='7674:7701'><a onclick="displayPageImage('KR1a0028', 'WYG', '023-20a' );" name="023-20a" class="pb">[023-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7701:7724'>　不柔則不以順道亦不能升也是故剛者升之才也</span>
<span class='tline' id='l351' data-llen='7724:7747'>　柔者升之用也合而為巽進而遇坤是以升而莫之</span>
<span class='tline' id='l352' data-llen='7747:7770'>　能禦也故彖言柔以時升又曰剛中而應其可執一</span>
<span class='tline' id='l353' data-llen='7770:7777'>　以求之乎</span>
<span class='tline' id='l354' data-llen='7777:7800'>六四王用亨于岐山吉无咎象曰王用亨于岐山順事</span>
<span class='tline' id='l355' data-llen='7800:7803'>也</span>
<span class='tline' id='l356' data-llen='7803:7826'>　六四下體為巽上體為坤以隂居柔而在上卦之下</span>
<span class='tline' id='l357' data-llen='7826:7849'>　承於六五之艮故曰王用亨于岐山以六居四下巽</span>
<span class='tline' id='l358' data-llen='7849:7876'><a onclick="displayPageImage('KR1a0028', 'WYG', '023-20b' );" name="023-20b" class="pb">[023-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7876:7899'>　上坤彖之所謂巽而順者也然而上无所與亦不可</span>
<span class='tline' id='l360' data-llen='7899:7922'>　以升矣巽而不爭順而不逆乃所以為升之亨也故</span>
<span class='tline' id='l361' data-llen='7922:7945'>　曰吉无咎者昔太王居邠為狄所難不得已而去之</span>
<span class='tline' id='l362' data-llen='7945:7968'>　邑于岐山從之者如歸市不得已而居之不違時以</span>
<span class='tline' id='l363' data-llen='7968:7991'>　妄動不悖理以求升巽乎人而順乎天周之王業所</span>
<span class='tline' id='l364' data-llen='7991:8014'>　由興也迨于文王三分天下有其二以服事商而民</span>
<span class='tline' id='l365' data-llen='8014:8037'>　之歸周愈不可郤故詩曰彼岨矣岐有夷之行子孫</span>
<span class='tline' id='l366' data-llen='8037:8058'>　保之吉又何咎矣子曰王用亨于岐山順事也</span>
<span class='tline' id='l367' data-llen='8058:8085'><a onclick="displayPageImage('KR1a0028', 'WYG', '023-21a' );" name="023-21a" class="pb">[023-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8085:8103'>六五貞吉升階象曰貞吉升階大得志也</span>
<span class='tline' id='l369' data-llen='8103:8126'>　六五艮也以隂居剛而在上卦之中應乎九二之兊</span>
<span class='tline' id='l370' data-llen='8126:8149'>　故曰貞吉升階貞猶止也升至於五不可以復升矣</span>
<span class='tline' id='l371' data-llen='8149:8172'>　五天位也升之正也以六居之順而升也以此為貞</span>
<span class='tline' id='l372' data-llen='8172:8195'>　斯為吉矣為其體艮故有貞吉之象焉升之大人即</span>
<span class='tline' id='l373' data-llen='8195:8218'>　萃之大人也在萃而居五故為有位在升而居二故</span>
<span class='tline' id='l374' data-llen='8218:8241'>　為升階然而不言於二而係於五者以其位之不同</span>
<span class='tline' id='l375' data-llen='8241:8264'>　也五天位也二臣位也既已升五而猶係於二則何</span>
<span class='tline' id='l376' data-llen='8264:8291'><a onclick="displayPageImage('KR1a0028', 'WYG', '023-21b' );" name="023-21b" class="pb">[023-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8291:8315'>　以著其升乎非常之事聖人有所難言焉是以互𤼵</span>
<span class='tline' id='l378' data-llen='8315:8338'>　其辭且正臣之位也夫天位者不可以階而升也此</span>
<span class='tline' id='l379' data-llen='8338:8361'>　言升階何也曰自二而升五自地而升天故有升階</span>
<span class='tline' id='l380' data-llen='8361:8384'>　之象也周之先王積功累仁以至于有天下其施設</span>
<span class='tline' id='l381' data-llen='8384:8407'>　有本末其經營有先後不躐等不陵節如升乎階焉</span>
<span class='tline' id='l382' data-llen='8407:8426'>　斯之謂吉也故子曰貞吉升階大得志也</span>
<span class='tline' id='l383' data-llen='8426:8450'>上六𡨕升利于不息之貞象曰𡨕升在上消不富也</span>
<span class='tline' id='l384' data-llen='8450:8473'>　上六坤也以隂居柔而在上卦之上乗乎六五之艮</span>
<span class='tline' id='l385' data-llen='8473:8500'><a onclick="displayPageImage('KR1a0028', 'WYG', '023-22a' );" name="023-22a" class="pb">[023-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8500:8525'>　故曰𡨕升坤為夜故有𡨕升之象冥而求升目无所</span>
<span class='tline' id='l387' data-llen='8525:8548'>　覩顛隮而已矣所以然者乗乎六五往而不能來然</span>
<span class='tline' id='l388' data-llen='8548:8571'>　也故曰利于不息之貞息者生息蕃息也對消而言</span>
<span class='tline' id='l389' data-llen='8571:8594'>　之也物之消息各以其時若逆以求升則揠而助之</span>
<span class='tline' id='l390' data-llen='8594:8617'>　長上六之時純坤用事以消為貞斯為利矣故子曰</span>
<span class='tline' id='l391' data-llen='8617:8641'>　𡨕升在上消不富也隂為消陽為富以六在上當消</span>
<span class='tline' id='l392' data-llen='8641:8657'>　而不富之時故其升為𡨕升也</span>
<span class='tline' id='l393' data-llen='8657:8660'>　</span>
<span class='tline' id='l394' data-llen='8660:8687'><a onclick="displayPageImage('KR1a0028', 'WYG', '023-22b' );" name="023-22b" class="pb">[023-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8687:8690'>　</span>
<span class='tline' id='l396' data-llen='8690:8693'>　</span>
<span class='tline' id='l397' data-llen='8693:8696'>　</span>
<span class='tline' id='l398' data-llen='8696:8699'>　</span>
<span class='tline' id='l399' data-llen='8699:8702'>　</span>
<span class='tline' id='l400' data-llen='8702:8705'>　</span>
<span class='tline' id='l401' data-llen='8705:8708'>　</span>
<span class='tline' id='l402' data-llen='8708:8721'>　周易經傳集解卷二十三</span>
</p>
<p>
</p>
  </div>
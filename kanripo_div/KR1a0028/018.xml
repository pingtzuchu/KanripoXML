<div id="txtcont" class="span9" style="position: relative;">
    <p>
<span class='tline' id='l7' data-llen='158:184'><a onclick="displayPageImage('KR1a0028', 'WYG', '018-1a' );" name="018-1a" class="pb">[018-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='184:192'>欽定四庫全書</span>
<span class='tline' id='l9' data-llen='192:204'>　周易經傳集解卷十八</span>
<span class='tline' id='l10' data-llen='204:225'>　　　　　　　　　　　　　宋　林栗　撰</span>
<span class='tline' id='l11' data-llen='225:228'>　</span>
<span class='tline' id='l12' data-llen='228:231'>　</span>
<span class='tline' id='l13' data-llen='231:234'>　</span>
<span class='tline' id='l14' data-llen='234:237'>　</span>
<span class='tline' id='l15' data-llen='237:257'>序卦曰物不可以終壯故受之以晉晉者進也</span>
<span class='tline' id='l16' data-llen='257:283'><a onclick="displayPageImage('KR1a0028', 'WYG', '018-1b' );" name="018-1b" class="pb">[018-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='283:306'>　晉之成卦大壯之變也自壯之晉乾變為坤震變為</span>
<span class='tline' id='l18' data-llen='306:329'>　離也乾自咸卦居中上三爻在恒居中下三爻至遯</span>
<span class='tline' id='l19' data-llen='329:352'>　為上卦至大壯為下卦周流六虚矣至是變而為坤</span>
<span class='tline' id='l20' data-llen='352:375'>　則健而能順也震在咸恒遯大壯上下反復不出中</span>
<span class='tline' id='l21' data-llen='375:398'>　爻至是變而為離則動而有所麗也所以然者咸恒</span>
<span class='tline' id='l22' data-llen='398:421'>　二卦以君臣夫婦而言遯大壯二卦以君子小人為</span>
<span class='tline' id='l23' data-llen='421:444'>　義上下之情既交小大之分既正則順而麗乎明者</span>
<span class='tline' id='l24' data-llen='444:467'>　乃大臣之所以事上者也可不務乎故曰物不可以</span>
<span class='tline' id='l25' data-llen='467:493'><a onclick="displayPageImage('KR1a0028', 'WYG', '018-2a' );" name="018-2a" class="pb">[018-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='493:516'>　終壯受之以晉徂徠石氏曰如人有盛大之徳乃可</span>
<span class='tline' id='l27' data-llen='516:539'>　以進用於時此説非是果如所論何言不可以終壯</span>
<span class='tline' id='l28' data-llen='539:562'>　乎既盛而又進殊非易之所以為訓也按雜卦云大</span>
<span class='tline' id='l29' data-llen='562:585'>　壯則止是大壯以止為義也物不可以終止受之以</span>
<span class='tline' id='l30' data-llen='585:601'>　晉亦猶艮後受之以漸斯其㫖矣</span>
<span class='tline' id='l31' data-llen='601:624'>晉康侯用錫馬蕃庶晝日三接彖曰晉進也明出地上</span>
<span class='tline' id='l32' data-llen='624:647'>順而麗乎大明柔進而上行是以康侯用錫馬蕃庶晝</span>
<span class='tline' id='l33' data-llen='647:653'>日三接也</span>
<span class='tline' id='l34' data-llen='653:679'><a onclick="displayPageImage('KR1a0028', 'WYG', '018-2b' );" name="018-2b" class="pb">[018-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='679:702'>　下坤上離成卦曰晉者初為坤二為艮三為坎四為</span>
<span class='tline' id='l36' data-llen='702:725'>　離坤順也離麗也順而麗斯謂之晉已乎曰未也阦</span>
<span class='tline' id='l37' data-llen='725:748'>　為進為行阥為退為止為其有艮坎震之象焉艮坎</span>
<span class='tline' id='l38' data-llen='748:771'>　震三陽也進而行是以謂之晉也離為日坤為地明</span>
<span class='tline' id='l39' data-llen='771:794'>　出地上進而至于日中斯謂之晉已乎曰晉之為卦</span>
<span class='tline' id='l40' data-llen='794:817'>　有諸侯朝陽之象若明出地上進而至于日中以此</span>
<span class='tline' id='l41' data-llen='817:840'>　為晉則舜禹之事也陽為明陰為暗陽為大陰為小</span>
<span class='tline' id='l42' data-llen='840:863'>　大有之所以為朝陽者上乎天也晉之所以為諸侯</span>
<span class='tline' id='l43' data-llen='863:889'><a onclick="displayPageImage('KR1a0028', 'WYG', '018-3a' );" name="018-3a" class="pb">[018-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='889:912'>　者出乎地也為其有艮坎震之象焉是以知其朝王</span>
<span class='tline' id='l45' data-llen='912:935'>　也然則明出地上順而麗乎大明柔進而上行者以</span>
<span class='tline' id='l46' data-llen='935:958'>　近天子之光而已矣晉康侯用錫馬藩庶晝日三接</span>
<span class='tline' id='l47' data-llen='958:981'>　何謂也曰坤為土為民有土有民諸侯之象也馬陽</span>
<span class='tline' id='l48' data-llen='981:1004'>　物也震坎艮皆陽是以為馬蕃庶也離為日中晝日</span>
<span class='tline' id='l49' data-llen='1004:1027'>　之象也坤爻三三接之象也中古之事尚矣先儒之</span>
<span class='tline' id='l50' data-llen='1027:1050'>　所不傳者矣莫得而考之矣説者皆以康侯為安定</span>
<span class='tline' id='l51' data-llen='1050:1073'>　之義錫馬為褒賞之義愚竊意其不然錫馬當為下</span>
<span class='tline' id='l52' data-llen='1073:1099'><a onclick="displayPageImage('KR1a0028', 'WYG', '018-3b' );" name="018-3b" class="pb">[018-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1099:1122'>　錫上之錫書稱師錫帝禹錫元圭皆下錫上也康侯</span>
<span class='tline' id='l54' data-llen='1122:1145'>　諡也文武之興盖有錫馬蕃庶而䝉三接之寵者故</span>
<span class='tline' id='l55' data-llen='1145:1168'>　彖辭取之以明人臣自進而上行之義亦猶帝乙歸</span>
<span class='tline' id='l56' data-llen='1168:1191'>　妹箕子明夷王用享于西山公用享於天子之象也</span>
<span class='tline' id='l57' data-llen='1191:1214'>　或曰王者之所以懐諸侯賤貨而貴徳厚往而薄來</span>
<span class='tline' id='l58' data-llen='1214:1237'>　而乃以錫馬蕃庶加之寵遇無乃非其義與曰古者</span>
<span class='tline' id='l59' data-llen='1237:1261'>　以民之多寡為國之貧富馬之息耗為兵之强弱商周</span>
<span class='tline' id='l60' data-llen='1261:1284'>　之間王業未定諸侯之去既未有所決當是之時有</span>
<span class='tline' id='l61' data-llen='1284:1310'><a onclick="displayPageImage('KR1a0028', 'WYG', '018-4a' );" name="018-4a" class="pb">[018-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1310:1333'>　見㡬而作者錫馬蕃庶以朝于周興王之業於是乎</span>
<span class='tline' id='l63' data-llen='1333:1356'>　賴竇螎錢俶其人也可無以寵異之乎然則晝日三</span>
<span class='tline' id='l64' data-llen='1356:1379'>　接乃所以懐來諸侯之道也武王至于孟津不期而</span>
<span class='tline' id='l65' data-llen='1379:1402'>　㑹者八百國有由然與若晉之所取取其上行之義</span>
<span class='tline' id='l66' data-llen='1402:1425'>　而已矣故子曰明出地上順而麗乎大明柔進而上</span>
<span class='tline' id='l67' data-llen='1425:1448'>　行是以康侯用錫馬蕃庶晝日三接也或曰然則文</span>
<span class='tline' id='l68' data-llen='1448:1471'>　王之事商偽與曰大王肇基王迹王季其勤王家文</span>
<span class='tline' id='l69' data-llen='1471:1494'>　王誕膺天命以撫方夏大邦畏其力小邦懐其徳三</span>
<span class='tline' id='l70' data-llen='1494:1520'><a onclick="displayPageImage('KR1a0028', 'WYG', '018-4b' );" name="018-4b" class="pb">[018-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1520:1543'>　分天下有其二以服事商故孔子曰周之徳其可謂</span>
<span class='tline' id='l72' data-llen='1543:1560'>　至徳也已矣盖言順也何名為偽哉</span>
<span class='tline' id='l73' data-llen='1560:1576'>象曰明出地上晉君子以自昭明徳</span>
<span class='tline' id='l74' data-llen='1576:1599'>　明者離也地者坤也離為日又為火火在天上則為</span>
<span class='tline' id='l75' data-llen='1599:1622'>　大有王者之象也明出地上則為晉諸侯之象也所</span>
<span class='tline' id='l76' data-llen='1622:1645'>　以然者明出地上有進而麗之象焉火在天上則其</span>
<span class='tline' id='l77' data-llen='1645:1668'>　明盛矣不可以復進矣在天而言火在地而言明互</span>
<span class='tline' id='l78' data-llen='1668:1691'>　見之也天子省天下諸侯有一國皆向明而治臨照</span>
<span class='tline' id='l79' data-llen='1691:1717'><a onclick="displayPageImage('KR1a0028', 'WYG', '018-5a' );" name="018-5a" class="pb">[018-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1717:1740'>　其民特有尊卑大小之殊耳是故晉之君子以自昭</span>
<span class='tline' id='l81' data-llen='1740:1763'>　其明徳也臧孫達有言君人者將昭徳塞違以照臨</span>
<span class='tline' id='l82' data-llen='1763:1772'>　百官斯之謂矣</span>
<span class='tline' id='l83' data-llen='1772:1780'>雜卦曰晉晝也</span>
<span class='tline' id='l84' data-llen='1780:1803'>　晉之為卦以明出地上而成其在六爻以晝夜昏明</span>
<span class='tline' id='l85' data-llen='1803:1826'>　為義進而遇晝者宜動而不宜止進而遇夜者宜止</span>
<span class='tline' id='l86' data-llen='1826:1849'>　而不宜行陽為動陰為静陰為止陽為行震離為晝</span>
<span class='tline' id='l87' data-llen='1849:1872'>　坎艮為夜初六進而遇艮六二進而遇坎是以貞吉</span>
<span class='tline' id='l88' data-llen='1872:1898'><a onclick="displayPageImage('KR1a0028', 'WYG', '018-5b' );" name="018-5b" class="pb">[018-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1898:1921'>　六三進而遇震六五進而遇離是以悔亡九四進而</span>
<span class='tline' id='l90' data-llen='1921:1944'>　遇坎上九進而無所遇反而遇坎然皆以陽剛行之</span>
<span class='tline' id='l91' data-llen='1944:1964'>　是以有危厲之象也晉之為晝斯其義象與</span>
<span class='tline' id='l92' data-llen='1964:1987'>初六晉如推如吉吉罔孚裕無咎象曰晉如推如獨行</span>
<span class='tline' id='l93' data-llen='1987:1998'>正也裕無咎未受命也</span>
<span class='tline' id='l94' data-llen='1998:2021'>　初六坤也以陰居剛而在下卦之下應乎九四四離</span>
<span class='tline' id='l95' data-llen='2021:2044'>　震也晉之為卦自下而進故以所遇如其義初六進</span>
<span class='tline' id='l96' data-llen='2044:2067'>　而遇六二之艮故曰晉如摧如艮止也初六方進以</span>
<span class='tline' id='l97' data-llen='2067:2093'><a onclick="displayPageImage('KR1a0028', 'WYG', '018-6a' );" name="018-6a" class="pb">[018-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2093:2116'>　從震而六二止之是以為摧如也故曰貞吉貞猶止</span>
<span class='tline' id='l99' data-llen='2116:2139'>　也陽為行陰為止坤雖在離兑之間而有闔户之象</span>
<span class='tline' id='l100' data-llen='2139:2162'>　焉進而遇艮欲往何之乎以六之柔體坤之順斯能</span>
<span class='tline' id='l101' data-llen='2162:2185'>　貞固守之而吉吉也故曰罔孚裕無咎初六之於九</span>
<span class='tline' id='l102' data-llen='2185:2208'>　四是其所孚矣今也閡於六二而不得進雖有上行</span>
<span class='tline' id='l103' data-llen='2208:2231'>　之志其誰信之哉忠而不見知信而不見察在於常</span>
<span class='tline' id='l104' data-llen='2231:2254'>　人豈能無憤愠不平之心乎豈能無憔悴不樂之意</span>
<span class='tline' id='l105' data-llen='2254:2277'>　乎有一于此未免有吝惟天下之至順為能寛裕自</span>
<span class='tline' id='l106' data-llen='2277:2303'><a onclick="displayPageImage('KR1a0028', 'WYG', '018-6b' );" name="018-6b" class="pb">[018-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2303:2326'>　得不戚戚於退不汲汲於進不怨天不尤人綽綽然</span>
<span class='tline' id='l108' data-llen='2326:2349'>　有餘裕斯為无咎矣故子曰晉如摧如獨行正也或</span>
<span class='tline' id='l109' data-llen='2349:2372'>　曰三陰同志何以謂之獨行曰復之諸陰皆復于初</span>
<span class='tline' id='l110' data-llen='2372:2395'>　而四為獨復履之諸陽皆承乎五而初為獨行盖言</span>
<span class='tline' id='l111' data-llen='2395:2418'>　其特立獨行非無朋之謂也見摧而不失其正㒺孚</span>
<span class='tline' id='l112' data-llen='2418:2441'>　而不失其裕斯謂獨行之君子乎乃若六二則有愁</span>
<span class='tline' id='l113' data-llen='2441:2464'>　如之象焉故曰裕無咎未受命也初居卦之最下雖</span>
<span class='tline' id='l114' data-llen='2464:2487'>　應乎四而未違乎五四臣也五則君也初六未受君</span>
<span class='tline' id='l115' data-llen='2487:2513'><a onclick="displayPageImage('KR1a0028', 'WYG', '018-7a' );" name="018-7a" class="pb">[018-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2513:2536'>　命故可以優游而自得若已受命而㒺孚于上其可</span>
<span class='tline' id='l117' data-llen='2536:2559'>　以自裕而已乎孟子有言我無官守我無言責則吾</span>
<span class='tline' id='l118' data-llen='2559:2574'>　進退豈不有餘裕哉斯之謂也</span>
<span class='tline' id='l119' data-llen='2574:2597'>六二晉如愁如貞吉受之介福于其王母象曰受兹介</span>
<span class='tline' id='l120' data-llen='2597:2604'>福以中正也</span>
<span class='tline' id='l121' data-llen='2604:2627'>　六二艮也以陰居柔而在下卦之中上無其應而介</span>
<span class='tline' id='l122' data-llen='2627:2650'>　於坤坎之間故曰晉如愁如坎為加憂故有愁如之</span>
<span class='tline' id='l123' data-llen='2650:2673'>　象六二不獲乎止進而遇坎退而遇坤是以謂之愁</span>
<span class='tline' id='l124' data-llen='2673:2699'><a onclick="displayPageImage('KR1a0028', 'WYG', '018-7b' );" name="018-7b" class="pb">[018-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2699:2722'>　如也故曰貞吉坎艮皆夜也以艮遇坎静得其時矣</span>
<span class='tline' id='l126' data-llen='2722:2745'>　是以為貞吉也故曰受兹介福于其王母坤為母故</span>
<span class='tline' id='l127' data-llen='2745:2768'>　有王母之象王祖祖母也初六既為坤矣而六三又</span>
<span class='tline' id='l128' data-llen='2768:2791'>　坤是以謂之王母也以二之中正上無其應下無所</span>
<span class='tline' id='l129' data-llen='2791:2814'>　與而能固守其貞豈其終困而而已乎詩曰靖共爾</span>
<span class='tline' id='l130' data-llen='2814:2837'>　位好是正直神之聴之介爾景福於王母之尊實臨</span>
<span class='tline' id='l131' data-llen='2837:2860'>　其上受兹介福宜矣故子曰受兹介福以中正也商</span>
<span class='tline' id='l132' data-llen='2860:2883'>　周之問抑有其事乎詩云思齊大任文王之母文王</span>
<span class='tline' id='l133' data-llen='2883:2909'><a onclick="displayPageImage('KR1a0028', 'WYG', '018-8a' );" name="018-8a" class="pb">[018-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2909:2932'>　之母周公之王母也周公之母孺子之王母也周公</span>
<span class='tline' id='l135' data-llen='2932:2955'>　居東可謂愁如矣三年而歸可謂貞吉矣納䲭鴞之</span>
<span class='tline' id='l136' data-llen='2955:2978'>　詩而啟金縢之書抑王母有其助與何其幡然改也</span>
<span class='tline' id='l137' data-llen='2978:3001'>　其事無徵意之云爾信以傳信疑以傳疑後之君子</span>
<span class='tline' id='l138' data-llen='3001:3008'>　幸毋責焉</span>
<span class='tline' id='l139' data-llen='3008:3025'>六三衆允悔亡象曰衆允之志上行也</span>
<span class='tline' id='l140' data-llen='3025:3048'>　六三下體為坤上體為坎以陰居剛而在下卦之上</span>
<span class='tline' id='l141' data-llen='3048:3071'>　應乎上九而承于九四三爻皆離而四又震也故曰</span>
<span class='tline' id='l142' data-llen='3071:3097'><a onclick="displayPageImage('KR1a0028', 'WYG', '018-8b' );" name="018-8b" class="pb">[018-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3097:3120'>　衆允離為明震為動坤二陰為衆允信也六三之進</span>
<span class='tline' id='l144' data-llen='3120:3143'>　遇乎離震而又有應在上其志上行見信于衆宜矣</span>
<span class='tline' id='l145' data-llen='3143:3166'>　故曰悔亡方晉之時以六居三而體乎坤坎是以有</span>
<span class='tline' id='l146' data-llen='3166:3189'>　悔為其與上合志為衆所信故得悔亡也孟子有言</span>
<span class='tline' id='l147' data-llen='3189:3212'>　不信於友不獲於上矣其斯之謂與故子曰衆允之</span>
<span class='tline' id='l148' data-llen='3212:3226'>　志上行也讀至之字為句絶</span>
<span class='tline' id='l149' data-llen='3226:3246'>九四晉如鼫鼠貞厲象曰鼫鼠貞屬位不當也</span>
<span class='tline' id='l150' data-llen='3246:3269'>　九四上體為離下體為震以陽居柔而在上卦之下</span>
<span class='tline' id='l151' data-llen='3269:3295'><a onclick="displayPageImage('KR1a0028', 'WYG', '018-9a' );" name="018-9a" class="pb">[018-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3295:3318'>　應乎初六之坤而承於六五之坎其乗六三亦坤坎</span>
<span class='tline' id='l153' data-llen='3318:3341'>　也故曰晉如鼫鼠鼫大鼠也本或作石鼠之為物晝</span>
<span class='tline' id='l154' data-llen='3341:3364'>　藏而夜動晝昏而夜明貪黠而畏人首進而尾退今</span>
<span class='tline' id='l155' data-llen='3364:3387'>　九四一爻進而遇坎退而遇坤坤為黒坎為幽夜之</span>
<span class='tline' id='l156' data-llen='3387:3410'>　象也而其體雜震離為明震為動方陰用事羣動皆</span>
<span class='tline' id='l157' data-llen='3410:3433'>　息而有昡其明騪其捷跳梁於其間者非鼠而何是</span>
<span class='tline' id='l158' data-llen='3433:3456'>　故擬諸其形容而象其物宜也或曰鼠者艮之物也</span>
<span class='tline' id='l159' data-llen='3456:3479'>　而離震取之何哉曰艮之所以為鼠者為夫大明既</span>
<span class='tline' id='l160' data-llen='3479:3505'><a onclick="displayPageImage('KR1a0028', 'WYG', '018-9b' );" name="018-9b" class="pb">[018-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3505:3528'>　升則暗而無覩止而不行也今四之離震在乎坤坎</span>
<span class='tline' id='l162' data-llen='3528:3551'>　之間是以夜為晝者也震於艮為長謂之鼫鼠不亦</span>
<span class='tline' id='l163' data-llen='3551:3574'>　宜乎故曰貞厲以此為貞斯為厲矣何者四人臣之</span>
<span class='tline' id='l164' data-llen='3574:3597'>　謂也明而不中不當其位下據三陰上逼六五竊君</span>
<span class='tline' id='l165' data-llen='3597:3620'>　之權以行其私真鼫鼠之象也貞而不薰灌百毒隨</span>
<span class='tline' id='l166' data-llen='3620:3643'>　之矣故子曰鼫鼠貞厲位不當也或曰九四雖有權</span>
<span class='tline' id='l167' data-llen='3643:3666'>　臣之象而初為貞吉三為悔亡曷據而云然之哉曰</span>
<span class='tline' id='l168' data-llen='3666:3689'>　為其以陽居柔而初六六三皆以陰居剛也為其以</span>
<span class='tline' id='l169' data-llen='3689:3716'><a onclick="displayPageImage('KR1a0028', 'WYG', '018-10a' );" name="018-10a" class="pb">[018-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3716:3739'>　離媲坎以震紳坤也惟其位之不當是以為鼫鼠而</span>
<span class='tline' id='l171' data-llen='3739:3744'>　已矣</span>
<span class='tline' id='l172' data-llen='3744:3767'>六五悔亡失得勿恤往吉無不利象曰失得勿恤往有</span>
<span class='tline' id='l173' data-llen='3767:3771'>慶也</span>
<span class='tline' id='l174' data-llen='3771:3794'>　六五坎也以陰居剛而在上卦之中下無其應而介</span>
<span class='tline' id='l175' data-llen='3794:3817'>　於離震之間故曰悔亡坎者陷也陷必有所麗以六</span>
<span class='tline' id='l176' data-llen='3817:3840'>　居五而體乎坎固宜有悔柔進而上行麗乎中正是</span>
<span class='tline' id='l177' data-llen='3840:3863'>　以悔亡故曰失得勿恤恤憂也坎為加憂故有勿恤</span>
<span class='tline' id='l178' data-llen='3863:3890'><a onclick="displayPageImage('KR1a0028', 'WYG', '018-10b' );" name="018-10b" class="pb">[018-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3890:3913'>　之象夫離坎配也五居尊位而四上之間二爻皆離</span>
<span class='tline' id='l180' data-llen='3913:3936'>　也宜無失得之恤矣四應在初上應在三則五之於</span>
<span class='tline' id='l181' data-llen='3936:3959'>　二爻能勿恤乎然方晉之時明出地上順而麗乎大</span>
<span class='tline' id='l182' data-llen='3959:3982'>　明則初六六三亦惟五之麗矣四之與上復何往乎</span>
<span class='tline' id='l183' data-llen='3982:4005'>　故曰往吉無不利六五之於上九所謂信順而尚賢</span>
<span class='tline' id='l184' data-llen='4005:4028'>　者也志無不利同乎大有矣故子曰失得勿恤往有</span>
<span class='tline' id='l185' data-llen='4028:4041'>　慶也阥之遇陽斯為慶矣</span>
<span class='tline' id='l186' data-llen='4041:4064'>上九晉其角維用伐邑厲吉无咎貞吝象曰維用伐邑</span>
<span class='tline' id='l187' data-llen='4064:4091'><a onclick="displayPageImage('KR1a0028', 'WYG', '018-11a' );" name="018-11a" class="pb">[018-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4091:4097'>道未光也</span>
<span class='tline' id='l189' data-llen='4097:4120'>　上九離也以陽居柔而在上卦之上應乎六三而乗</span>
<span class='tline' id='l190' data-llen='4120:4143'>　六五二爻皆坎而三又坤也故曰晉其角角上窮也</span>
<span class='tline' id='l191' data-llen='4143:4166'>　進至上九不可以復進是以謂之角也坤離為牛上</span>
<span class='tline' id='l192' data-llen='4166:4189'>　離之終有牛角之象焉上之所遇與九四同皆體乎</span>
<span class='tline' id='l193' data-llen='4189:4212'>　明而行乎暗者也然三陰方進而四據其衝故有鼫</span>
<span class='tline' id='l194' data-llen='4212:4235'>　鼠之象既麗乎五則上九為所尚之賢不嫌於争明</span>
<span class='tline' id='l195' data-llen='4235:4258'>　矣懼以上窮為戒也故用維用伐邑離為兵坤為邑</span>
<span class='tline' id='l196' data-llen='4258:4285'><a onclick="displayPageImage('KR1a0028', 'WYG', '018-11b' );" name="018-11b" class="pb">[018-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4285:4308'>　故有伐邑之象知進而不知退知得而不知喪者聖</span>
<span class='tline' id='l198' data-llen='4308:4331'>　人之所戒也維用於伐邑則可矣仲康之征羲和成</span>
<span class='tline' id='l199' data-llen='4331:4354'>　王之伐管蔡是也故曰厲吉无咎貞吝徳之不懐敎</span>
<span class='tline' id='l200' data-llen='4354:4377'>　化不率而動干戈於邦邑之中可謂厲矣然禁暴戢</span>
<span class='tline' id='l201' data-llen='4377:4400'>　兵聖人之所不得已也上明而下順威赫而民從又</span>
<span class='tline' id='l202' data-llen='4400:4423'>　何咎之有哉若以此為貞則羞吝之道也故子曰維</span>
<span class='tline' id='l203' data-llen='4423:4446'>　用伐邑道未光也離為明坎為幽上九離也而言未</span>
<span class='tline' id='l204' data-llen='4446:4469'>　光者上之伐邑五之命也五以幽而麗乎明故邦邑</span>
<span class='tline' id='l205' data-llen='4469:4496'><a onclick="displayPageImage('KR1a0028', 'WYG', '018-12a' );" name="018-12a" class="pb">[018-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4496:4519'>　之中猶有未服而至於用兵若大有之六五巽而麗</span>
<span class='tline' id='l207' data-llen='4519:4542'>　乎明則有威如之吉而無伐邑之厲矣故曰火在天</span>
<span class='tline' id='l208' data-llen='4542:4565'>　上大有明出地上者其光之小大近逺信乎不侔矣</span>
<span class='tline' id='l209' data-llen='4565:4568'>　</span>
<span class='tline' id='l210' data-llen='4568:4571'>　</span>
<span class='tline' id='l211' data-llen='4571:4574'>　</span>
<span class='tline' id='l212' data-llen='4574:4577'>　</span>
<span class='tline' id='l213' data-llen='4577:4600'>序卦曰晉者進也進必有所傷故受之以明夷夷者傷</span>
<span class='tline' id='l214' data-llen='4600:4627'><a onclick="displayPageImage('KR1a0028', 'WYG', '018-12b' );" name="018-12b" class="pb">[018-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4627:4630'>也</span>
<span class='tline' id='l216' data-llen='4630:4653'>　明夷為卦晉之反也自晉而明夷離反居下坤反居</span>
<span class='tline' id='l217' data-llen='4653:4676'>　上上下相易而成卦也離為明坤為地明入地中是</span>
<span class='tline' id='l218' data-llen='4676:4699'>　以謂之明夷也夷者傷也晉之上九可謂窮矣進而</span>
<span class='tline' id='l219' data-llen='4699:4722'>　不已必有所傷是故受之以明夷也晉之上九反居</span>
<span class='tline' id='l220' data-llen='4722:4745'>　明夷之初飛而垂其翼行而不暇食非遇傷之故乎</span>
<span class='tline' id='l221' data-llen='4745:4768'>　或曰明出地上晉明入地中明夷易之序例若皆明</span>
<span class='tline' id='l222' data-llen='4768:4791'>　白洞達如此則學者可以無疑矣曰揚子雲有言天</span>
<span class='tline' id='l223' data-llen='4791:4818'><a onclick="displayPageImage('KR1a0028', 'WYG', '018-13a' );" name="018-13a" class="pb">[018-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4818:4841'>　俄而可測則其履物也淺矣地俄而可度則其載物</span>
<span class='tline' id='l225' data-llen='4841:4864'>　也薄矣聖人之言逺如天賢人之言近如地賢人之</span>
<span class='tline' id='l226' data-llen='4864:4887'>　言尚不可以俄而度又況於聖人之經乎若皆明白</span>
<span class='tline' id='l227' data-llen='4887:4910'>　如此中人之智可以不問而知然則文王周公孔子</span>
<span class='tline' id='l228' data-llen='4910:4920'>　之所盡心者何哉</span>
<span class='tline' id='l229' data-llen='4920:4943'>明夷利艱貞彖曰明入地中明夷内文明而外柔順以</span>
<span class='tline' id='l230' data-llen='4943:4966'>䝉大難文王以之利艱貞晦其明也内難而能正其志</span>
<span class='tline' id='l231' data-llen='4966:4972'>箕子以之</span>
<span class='tline' id='l232' data-llen='4972:4999'><a onclick="displayPageImage('KR1a0028', 'WYG', '018-13b' );" name="018-13b" class="pb">[018-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4999:5022'>　下離上坤成卦曰明夷者初為離二為坎三為震四</span>
<span class='tline' id='l234' data-llen='5022:5045'>　為坤離明也坤地也明入地中謂之晦可也何目為</span>
<span class='tline' id='l235' data-llen='5045:5068'>　夷哉為其有坎震之象焉震動也坎陷也動而陷焉</span>
<span class='tline' id='l236' data-llen='5068:5091'>　是以謂之夷也是故坎之於人也為憂為病為痛為</span>
<span class='tline' id='l237' data-llen='5091:5115'>　血於馬也為曵於輿也為𤯝皆傷夷之義也明夷利</span>
<span class='tline' id='l238' data-llen='5115:5138'>　貞貞何謂也曰明夷之世上下皆明夷也然有二義</span>
<span class='tline' id='l239' data-llen='5138:5161'>　焉有喪其明者商王紂是也有晦其明者文王箕子</span>
<span class='tline' id='l240' data-llen='5161:5184'>　是也文王箕子惟能艱難而守其正是以晦其明而</span>
<span class='tline' id='l241' data-llen='5184:5211'><a onclick="displayPageImage('KR1a0028', 'WYG', '018-14a' );" name="018-14a" class="pb">[018-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5211:5234'>　至於利也若商紂者蕩然自恣不能艱貞是以夷其</span>
<span class='tline' id='l243' data-llen='5234:5257'>　明而至於亡也故子曰内文明而外柔順以䝉大難</span>
<span class='tline' id='l244' data-llen='5257:5280'>　文王以之利艱貞晦其明也内難而能正大志箕子</span>
<span class='tline' id='l245' data-llen='5280:5303'>　以之離為文明坤為柔順坎為險難離為心志内潛</span>
<span class='tline' id='l246' data-llen='5303:5326'>　文明外示柔順故能䝉大難而不滅其明遭内難而</span>
<span class='tline' id='l247' data-llen='5326:5349'>　不失其正非文王箕子其誰當之文王之䝉大難者</span>
<span class='tline' id='l248' data-llen='5349:5372'>　羑里之事也箕子之正其志者囚奴之事也文王之</span>
<span class='tline' id='l249' data-llen='5372:5395'>　造周箕子之傅商艱貞之利也孔子言利艱貞於文</span>
<span class='tline' id='l250' data-llen='5395:5422'><a onclick="displayPageImage('KR1a0028', 'WYG', '018-14b' );" name="018-14b" class="pb">[018-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5422:5436'>　王箕子之間盖兼而明之也</span>
<span class='tline' id='l252' data-llen='5436:5455'>象曰明入地中明夷君子以蒞衆用晦而明</span>
<span class='tline' id='l253' data-llen='5455:5478'>　明入地中已解在前君子以蒞衆用晦而明者法明</span>
<span class='tline' id='l254' data-llen='5478:5501'>　夷之象也凡易之象取之不一而足剥之以宫人寵</span>
<span class='tline' id='l255' data-llen='5501:5524'>　遯之畜臣妾吉亦猶是也古之聖人垂旒黈纊収視</span>
<span class='tline' id='l256' data-llen='5524:5547'>　反聴不出户而知天下不窺牖而見天道者其用晦</span>
<span class='tline' id='l257' data-llen='5547:5570'>　而明乎或曰晉之象曰君子以自昭明徳明夷之象</span>
<span class='tline' id='l258' data-llen='5570:5593'>　曰君子以用晦而明何其相戾也曰夫言豈一端已</span>
<span class='tline' id='l259' data-llen='5593:5620'><a onclick="displayPageImage('KR1a0028', 'WYG', '018-15a' );" name="018-15a" class="pb">[018-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5620:5643'>　哉君徳不昭民何所視王明不晦下何所容子曰顯</span>
<span class='tline' id='l261' data-llen='5643:5655'>　諸仁藏諸用亦其義也</span>
<span class='tline' id='l262' data-llen='5655:5664'>雜卦曰明夷誅也</span>
<span class='tline' id='l263' data-llen='5664:5687'>　明夷為卦以明入地中而成其在六爻以君子懼誅</span>
<span class='tline' id='l264' data-llen='5687:5710'>　為義何則夷之為言傷也誅也滅也明夷之世明者</span>
<span class='tline' id='l265' data-llen='5710:5733'>　見傷傷而不已誅滅隨之是以君子懼之也子曰易</span>
<span class='tline' id='l266' data-llen='5733:5756'>　之興也其于中古乎其當殷之末世周之盛徳耶當</span>
<span class='tline' id='l267' data-llen='5756:5779'>　文王與紂之事也是故學者言明夷皆以商之事也</span>
<span class='tline' id='l268' data-llen='5779:5806'><a onclick="displayPageImage('KR1a0028', 'WYG', '018-15b' );" name="018-15b" class="pb">[018-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5806:5829'>　明夷之離為周而坤為商矣明夷之六五曰箕子之</span>
<span class='tline' id='l270' data-llen='5829:5852'>　明夷利貞盖自周公以來固已著之爻辭以示後世</span>
<span class='tline' id='l271' data-llen='5852:5875'>　而孔子又以文王箕子申而明之言文王者六二是</span>
<span class='tline' id='l272' data-llen='5875:5898'>　已言箕子者六五是已由是而推則九三之為武王</span>
<span class='tline' id='l273' data-llen='5898:5921'>　上六之為商王受可知已然古今學者固已疑六五</span>
<span class='tline' id='l274' data-llen='5921:5944'>　非箕子之爻至於六二以為文王尤所不信夫周公</span>
<span class='tline' id='l275' data-llen='5944:5967'>　舉其一仲尼舉其二居千載之下而不能以三隅反</span>
<span class='tline' id='l276' data-llen='5967:5978'>　无以見周公孔子矣</span>
<span class='tline' id='l277' data-llen='5978:6005'><a onclick="displayPageImage('KR1a0028', 'WYG', '018-16a' );" name="018-16a" class="pb">[018-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6005:6028'>初九明夷于飛垂其翼君子于行三日不食有攸往主</span>
<span class='tline' id='l279' data-llen='6028:6043'>人有言象曰君子于行義不食也</span>
<span class='tline' id='l280' data-llen='6043:6066'>　初九離也以陽居剛而在下卦之下應乎六四而承</span>
<span class='tline' id='l281' data-llen='6066:6089'>　於六二二爻皆坎而四又坤也故曰明夷離為明坤</span>
<span class='tline' id='l282' data-llen='6089:6112'>　為晦坎為幽體文明之資而潛幽晦之地是以謂之</span>
<span class='tline' id='l283' data-llen='6112:6135'>　明夷也故曰于飛垂其翼君子于行三日不食離為</span>
<span class='tline' id='l284' data-llen='6135:6158'>　飛鳥鳥居髙志逺而在卦之最下故有于飛垂其翼</span>
<span class='tline' id='l285' data-llen='6158:6181'>　之象陽為行為君子離為日為食食所以養陰也離</span>
<span class='tline' id='l286' data-llen='6181:6208'><a onclick="displayPageImage('KR1a0028', 'WYG', '018-16b' );" name="018-16b" class="pb">[018-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6208:6231'>　爻三而初九六四阥阦不相與故有于行三日不食</span>
<span class='tline' id='l288' data-llen='6231:6254'>　之象飛之為言不敢集也行之為言不敢留也既飛</span>
<span class='tline' id='l289' data-llen='6254:6277'>　而又垂其翼懼不免於矰弋也既行而又廢其食懼</span>
<span class='tline' id='l290' data-llen='6277:6300'>　不免於刑戮也故曰有攸往主人有言初之所往即</span>
<span class='tline' id='l291' data-llen='6300:6323'>　遇二也二於初為鄰四於初為主初離也二四皆坎</span>
<span class='tline' id='l292' data-llen='6323:6346'>　也舎四而從二四得无言乎初之舎四而從二何也</span>
<span class='tline' id='l293' data-llen='6346:6369'>　四之坎有坤象焉拒人於千里之外矣以坤制坎以</span>
<span class='tline' id='l294' data-llen='6369:6391'>　土制水兌澤之象也兌為口是以知其有言也昔</span>
<span class='tline' id='l295' data-llen='6391:6418'><a onclick="displayPageImage('KR1a0028', 'WYG', '018-17a' );" name="018-17a" class="pb">[018-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6418:6441'>　者伯夷太公避紂而逃於海濱所謂飛而垂翼行而</span>
<span class='tline' id='l297' data-llen='6441:6464'>　不食者也聞文王作興曰盍歸乎來所謂有攸往者</span>
<span class='tline' id='l298' data-llen='6464:6487'>　也然太公猶不敢幡然歸周而託於渭水之遇伯夷</span>
<span class='tline' id='l299' data-llen='6487:6510'>　既歸周而深議武王之舉至於不食其粟懼主人之</span>
<span class='tline' id='l300' data-llen='6510:6533'>　有言也故子曰君子于行義不食也言不食則可以</span>
<span class='tline' id='l301' data-llen='6533:6551'>　行若食焉而避其難非聖人之所許也</span>
<span class='tline' id='l302' data-llen='6551:6574'>六二明夷夷于左股用拯馬壯吉象曰六二之吉順以</span>
<span class='tline' id='l303' data-llen='6574:6578'>則也</span>
<span class='tline' id='l304' data-llen='6578:6605'><a onclick="displayPageImage('KR1a0028', 'WYG', '018-17b' );" name="018-17b" class="pb">[018-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6605:6628'>　六二坎也以陰居柔而在下卦之中上无其應而介</span>
<span class='tline' id='l306' data-llen='6628:6651'>　於初三之離三又震也故曰明夷離為明坎為傷是</span>
<span class='tline' id='l307' data-llen='6651:6674'>　以謂之明夷也故曰夷於左股股下體之上左不用</span>
<span class='tline' id='l308' data-llen='6674:6697'>　之處也明夷以傷為義故近取諸身而有首足心腹</span>
<span class='tline' id='l309' data-llen='6697:6720'>　之象焉初二為股三四為腹五上為首六四謂之左</span>
<span class='tline' id='l310' data-llen='6720:6743'>　腹上六謂之大首是也初三為右二四為左者右強</span>
<span class='tline' id='l311' data-llen='6743:6766'>　而左弱阦壯而陰羸也吉事尚左凶事尚右者文武</span>
<span class='tline' id='l312' data-llen='6766:6789'>　異宜故剛柔異尚也説者以左為陽右為陰則失之</span>
<span class='tline' id='l313' data-llen='6789:6816'><a onclick="displayPageImage('KR1a0028', 'WYG', '018-18a' );" name="018-18a" class="pb">[018-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6816:6839'>　矣夷于左股言雖傷而未害也故曰拯馬壯吉拯救</span>
<span class='tline' id='l315' data-llen='6839:6862'>　也本或作抍音升舉也出於險陷之中又得馬壯後</span>
<span class='tline' id='l316' data-llen='6862:6885'>　可以脱於難矣坎為陷震於馬為作足故有用拯馬</span>
<span class='tline' id='l317' data-llen='6885:6908'>　壯之象焉馬既壯矣左股之痛豈害於行耶是以係</span>
<span class='tline' id='l318' data-llen='6908:6931'>　之吉也昔者文王北面為臣居脯醢炮烙之間而親</span>
<span class='tline' id='l319' data-llen='6931:6954'>　被囚居之厄可謂夷于左股矣吕召閎散之徒相與</span>
<span class='tline' id='l320' data-llen='6954:6977'>　治其政而和其民卑辭厚幣以脱其難商之君臣如</span>
<span class='tline' id='l321' data-llen='6977:7000'>　殺文王不足以遏其勢而適足以召其師故釋而歸</span>
<span class='tline' id='l322' data-llen='7000:7027'><a onclick="displayPageImage('KR1a0028', 'WYG', '018-18b' );" name="018-18b" class="pb">[018-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7027:7050'>　之可謂用拯馬壯吉矣子曰六二之吉順以則也其</span>
<span class='tline' id='l324' data-llen='7050:7058'>　文王之謂乎</span>
<span class='tline' id='l325' data-llen='7058:7081'>九三明夷于南狩得其大首不可疾貞象曰南狩之志</span>
<span class='tline' id='l326' data-llen='7081:7087'>乃大得也</span>
<span class='tline' id='l327' data-llen='7087:7110'>　九三下體為離上體為震以陽居剛而在下卦之上</span>
<span class='tline' id='l328' data-llen='7110:7133'>　應乎上六之坤而介於二四之坎四又坤也故曰明</span>
<span class='tline' id='l329' data-llen='7133:7156'>　夷于南狩南明方也狩從禽也離為明震為動故有</span>
<span class='tline' id='l330' data-llen='7156:7179'>　南得之象狩于南方可謂明且動矣而猶曰明夷云</span>
<span class='tline' id='l331' data-llen='7179:7206'><a onclick="displayPageImage('KR1a0028', 'WYG', '018-19a' );" name="018-19a" class="pb">[018-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7206:7229'>　者其所遇皆坤坎也故曰得其大者大首上六也以</span>
<span class='tline' id='l333' data-llen='7229:7252'>　震遇坤斯得之矣或曰乾為首而坤稱之何哉曰五</span>
<span class='tline' id='l334' data-llen='7252:7275'>　上天位也以象言之則乾為首以位則上為首為其</span>
<span class='tline' id='l335' data-llen='7275:7298'>　居上卦之上是以謂之大首也古者謂君元首明夷</span>
<span class='tline' id='l336' data-llen='7298:7321'>　之大首非商王之謂乎故曰不可疾貞疾速也以速</span>
<span class='tline' id='l337' data-llen='7321:7344'>　為貞則不達矣震為決躁故有疾貞之戒焉此聖人</span>
<span class='tline' id='l338' data-llen='7344:7367'>　之所以須天命而世俗之所謂陰謀者也詩云於鑠</span>
<span class='tline' id='l339' data-llen='7367:7390'>　王師遵養時晦可謂明夷于南狩矣文王受命有此</span>
<span class='tline' id='l340' data-llen='7390:7417'><a onclick="displayPageImage('KR1a0028', 'WYG', '018-19b' );" name="018-19b" class="pb">[018-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7417:7440'>　武功可謂得其大首矣匪棘其欲遹追來孝可謂不</span>
<span class='tline' id='l342' data-llen='7440:7463'>　可疾貞矣文王三分天下有其二以服事商武王觀</span>
<span class='tline' id='l343' data-llen='7463:7486'>　兵孟津不期而㑹者八百國皆曰紂可伐矣王曰女</span>
<span class='tline' id='l344' data-llen='7486:7509'>　未知天命乃復歸然孔子猶曰武盡美未盡善也其</span>
<span class='tline' id='l345' data-llen='7509:7532'>　不可疾貞之義歟故子曰南狩之志乃大得也拘係</span>
<span class='tline' id='l346' data-llen='7532:7546'>　之乃從維之文王之志也夫</span>
<span class='tline' id='l347' data-llen='7546:7569'>六四入于左腹獲明夷之心于出門庭象曰入于左腹</span>
<span class='tline' id='l348' data-llen='7569:7575'>獲心意矣</span>
<span class='tline' id='l349' data-llen='7575:7602'><a onclick="displayPageImage('KR1a0028', 'WYG', '018-20a' );" name="018-20a" class="pb">[018-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7602:7625'>　六四上體為坤下體為坎以陰居柔而在上卦之下</span>
<span class='tline' id='l351' data-llen='7625:7648'>　應乎初九之離故曰入于左腹三四居中腹之象也</span>
<span class='tline' id='l352' data-llen='7648:7671'>　四本與上同體而九三與之同位入于左腹之象也</span>
<span class='tline' id='l353' data-llen='7671:7694'>　三有離體四有坤體坤為腹離亦為腹三陽而四陰</span>
<span class='tline' id='l354' data-llen='7694:7717'>　是以謂之左腹也左手足不如右强左耳目不如右</span>
<span class='tline' id='l355' data-llen='7717:7740'>　明左静而右動左逸而右勞居腹之左是安逸而无</span>
<span class='tline' id='l356' data-llen='7740:7763'>　為者也人之常情好安而惡危好動而惡静好逸而</span>
<span class='tline' id='l357' data-llen='7763:7786'>　惡勞干戈之事非其所欲也開之於安逸之塗則雖</span>
<span class='tline' id='l358' data-llen='7786:7813'><a onclick="displayPageImage('KR1a0028', 'WYG', '018-20b' );" name="018-20b" class="pb">[018-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7813:7836'>　勞而不怨示之以生全之意則雖死而不避入于左</span>
<span class='tline' id='l360' data-llen='7836:7859'>　腹之謂也極之於塗炭之中而措之於袵席之上其</span>
<span class='tline' id='l361' data-llen='7859:7882'>　有不入者乎以陰求陽以暗求明物之情也六四上</span>
<span class='tline' id='l362' data-llen='7882:7905'>　无所戴共比九三如水之就下矣故曰獲明夷之心</span>
<span class='tline' id='l363' data-llen='7905:7928'>　于出門庭心為火離之物也九三為離初九亦為離</span>
<span class='tline' id='l364' data-llen='7928:7951'>　以九三之離而配六四之坎所謂赤心而置人腹中</span>
<span class='tline' id='l365' data-llen='7951:7974'>　者也以六四之坎而配初九之離是為獲明夷之心</span>
<span class='tline' id='l366' data-llen='7974:7997'>　矣出門庭謂初九也同人豫初九皆有出門之象焉</span>
<span class='tline' id='l367' data-llen='7997:8024'><a onclick="displayPageImage('KR1a0028', 'WYG', '018-21a' );" name="018-21a" class="pb">[018-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8024:8047'>　夫初九日飛而垂其翼行而不暇食以明夷為心而</span>
<span class='tline' id='l369' data-llen='8047:8070'>　出自門庭者也茍非入于左腹何以獲其心乎得其</span>
<span class='tline' id='l370' data-llen='8070:8093'>　心斯入其腹入其腹斯得其心矣君子謂之心小人</span>
<span class='tline' id='l371' data-llen='8093:8116'>　謂之腹或曰何謂也曰君子者民之所視以為休戚</span>
<span class='tline' id='l372' data-llen='8116:8139'>　者也庶民者君子之所視以為去就者也君子從之</span>
<span class='tline' id='l373' data-llen='8139:8162'>　則庶民歸之庶民從之則君子歸之矣伯夷太公之</span>
<span class='tline' id='l374' data-llen='8162:8185'>　稱曰盍歸乎來吾聞西伯善養老者而孟子則曰天</span>
<span class='tline' id='l375' data-llen='8185:8208'>　下之父歸之其子焉往豈非相為去就也哉周自后</span>
<span class='tline' id='l376' data-llen='8208:8235'><a onclick="displayPageImage('KR1a0028', 'WYG', '018-21b' );" name="018-21b" class="pb">[018-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8235:8258'>　稷公劉太王王季積徳累功仁及草木至於文王視</span>
<span class='tline' id='l378' data-llen='8258:8281'>　民如傷可謂入于左腹矣史記稱商　　　少師強</span>
<span class='tline' id='l379' data-llen='8281:8304'>　抱樂器而奔周又稱㣲子抱祭器而適周此則所謂</span>
<span class='tline' id='l380' data-llen='8304:8327'>　獲明夷之心于出門庭者乎故曰雖有周親不如仁</span>
<span class='tline' id='l381' data-llen='8327:8350'>　人武王克商未及下車歸馬放牛示弗復用以此見</span>
<span class='tline' id='l382' data-llen='8350:8373'>　商之餘民厭苦兵革而思樂息肩故武王之順其心</span>
<span class='tline' id='l383' data-llen='8373:8396'>　如此也楚靈小曰尚有天下民患王之無厭也故從</span>
<span class='tline' id='l384' data-llen='8396:8419'>　亂如歸為人上者可不鑒哉或曰子言初與四相與</span>
<span class='tline' id='l385' data-llen='8419:8446'><a onclick="displayPageImage('KR1a0028', 'WYG', '018-22a' );" name="018-22a" class="pb">[018-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8446:8469'>　於此又言離坎相配何也曰初之所以不獲於四者</span>
<span class='tline' id='l387' data-llen='8469:8492'>　以坤之制坎也九三之震既出乎坤而入于左腹矣</span>
<span class='tline' id='l388' data-llen='8492:8515'>　坎之下交於離固其所也獲明夷之心又以㣲子言</span>
<span class='tline' id='l389' data-llen='8515:8538'>　之何也曰伯夷太公㣲子皆明夷之心也失於商而</span>
<span class='tline' id='l390' data-llen='8538:8561'>　獲於周均也自其飛而垂翼行而不食則係之伯夷</span>
<span class='tline' id='l391' data-llen='8561:8584'>　太公自其獲之于出門庭則係之㣲子先後之序逺</span>
<span class='tline' id='l392' data-llen='8584:8595'>　近之别也豈不然哉</span>
<span class='tline' id='l393' data-llen='8595:8617'>六五箕子之明夷利貞象曰箕子之貞明不可息也</span>
<span class='tline' id='l394' data-llen='8617:8644'><a onclick="displayPageImage('KR1a0028', 'WYG', '018-22b' );" name="018-22b" class="pb">[018-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8644:8667'>　六五艮也以陰居剛而在上卦之中下无所應上无</span>
<span class='tline' id='l396' data-llen='8667:8690'>　所與而介於坤坎之間故曰箕子之明夷五天位也</span>
<span class='tline' id='l397' data-llen='8690:8713'>　以六居之明則為順暗則為弱今六五體艮而在坤</span>
<span class='tline' id='l398' data-llen='8713:8736'>　坎之間暗弱之象衰季之王也然明夷之終既已失</span>
<span class='tline' id='l399' data-llen='8736:8759'>　位故不得居五而係之上六則五者盖其未失位之</span>
<span class='tline' id='l400' data-llen='8759:8782'>　時也而以箕子當之者箕子為之奴則主存與存也</span>
<span class='tline' id='l401' data-llen='8782:8805'>　比干諫而死則主亡與亡也然則夫子所稱三仁坤</span>
<span class='tline' id='l402' data-llen='8805:8828'>　之三爻其當之矣故曰利貞此彖之所謂利艱貞者</span>
<span class='tline' id='l403' data-llen='8828:8855'><a onclick="displayPageImage('KR1a0028', 'WYG', '018-23a' );" name="018-23a" class="pb">[018-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8855:8878'>　也坤為坎晦為幽艮為止故有艱貞之象夫箕子之</span>
<span class='tline' id='l405' data-llen='8878:8901'>　所為佯狂囚奴䝉恥而不去者盖欲傳商之祀而不</span>
<span class='tline' id='l406' data-llen='8901:8924'>　亡也歟程嬰與公孫杵臼議曰立君與死孰難曰死</span>
<span class='tline' id='l407' data-llen='8924:8947'>　易立君難㣲子去之去而已矣比干死之死而已矣</span>
<span class='tline' id='l408' data-llen='8947:8970'>　夫箕子者既欲不去又欲不死此所以為難也王氏</span>
<span class='tline' id='l409' data-llen='8970:8993'>　曰比干貞而不利㣲子利而不貞而利貞者箕子而</span>
<span class='tline' id='l410' data-llen='8993:9016'>　已武王既有天下箕子為之陳洪範則九疇之敘不</span>
<span class='tline' id='l411' data-llen='9016:9039'>　失其傳受封朝鮮繼嗣綿逺則成湯之後不替其祀</span>
<span class='tline' id='l412' data-llen='9039:9066'><a onclick="displayPageImage('KR1a0028', 'WYG', '018-23b' );" name="018-23b" class="pb">[018-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9066:9089'>　兹非利與故子曰箕子之貞明不可息也息者生息</span>
<span class='tline' id='l414' data-llen='9089:9112'>　也易言與消息為反對之辭盖言箕子所以利於貞</span>
<span class='tline' id='l415' data-llen='9112:9135'>　者其明可消而不可息也不息則其明全矣由是言</span>
<span class='tline' id='l416' data-llen='9135:9149'>　之三仁之中惟箕子為無間</span>
<span class='tline' id='l417' data-llen='9149:9172'>上六不明晦初登于天後入于地象曰初登于天照四</span>
<span class='tline' id='l418' data-llen='9172:9183'>國也後入于地失則也</span>
<span class='tline' id='l419' data-llen='9183:9206'>　上六坤也以陰居柔而在上卦之上應乎九三三離</span>
<span class='tline' id='l420' data-llen='9206:9229'>　震也故曰不明晦晦昧也明非晦不明其晦也諸爻</span>
<span class='tline' id='l421' data-llen='9229:9256'><a onclick="displayPageImage('KR1a0028', 'WYG', '018-24a' );" name="018-24a" class="pb">[018-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9256:9279'>　皆曰明夷上六獨曰不明晦者自二至五有震坎艮</span>
<span class='tline' id='l423' data-llen='9279:9302'>　之象焉震坎艮陽也陽為明而皆下於坤是以謂之</span>
<span class='tline' id='l424' data-llen='9302:9325'>　明夷也上六之坤乃自為之是以謂之不明晦也故</span>
<span class='tline' id='l425' data-llen='9325:9348'>　曰初登于天後入于地上天位故有初登之象上六</span>
<span class='tline' id='l426' data-llen='9348:9371'>　體坤故有後入之象所以然者九三之離方出于上</span>
<span class='tline' id='l427' data-llen='9371:9394'>　六非其敵也宜其後入于地矣故子曰初登于天照</span>
<span class='tline' id='l428' data-llen='9394:9417'>　四國也後入于地失則也以言興亡之係乎明暗也</span>
<span class='tline' id='l429' data-llen='9417:9440'>　如此文王為順則而商王為失則豈不然哉或曰文</span>
<span class='tline' id='l430' data-llen='9440:9467'><a onclick="displayPageImage('KR1a0028', 'WYG', '018-24b' );" name="018-24b" class="pb">[018-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9467:9490'>　王重易而以明夷之九三自居是何用心哉曰此天</span>
<span class='tline' id='l432' data-llen='9490:9513'>　地自然之象數也而文王豈能増損之哉文王之重</span>
<span class='tline' id='l433' data-llen='9513:9536'>　易也離居坤下謂之明夷及其分為六爻也既有上</span>
<span class='tline' id='l434' data-llen='9536:9559'>　六明夷之主必有九三平亂之臣六四之庶民豈無</span>
<span class='tline' id='l435' data-llen='9559:9582'>　厭亂之情初九之君子宜有見㡬之作六五之位尚</span>
<span class='tline' id='l436' data-llen='9582:9605'>　存則有明哲保身之士六二之位未改則有遵養時</span>
<span class='tline' id='l437' data-llen='9605:9628'>　晦之君誰非文王與紂之事而古今興亡之際何獨</span>
<span class='tline' id='l438' data-llen='9628:9634'>　不然耶</span>
<span class='tline' id='l439' data-llen='9634:9661'><a onclick="displayPageImage('KR1a0028', 'WYG', '018-25a' );" name="018-25a" class="pb">[018-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9661:9664'>　</span>
<span class='tline' id='l441' data-llen='9664:9667'>　</span>
<span class='tline' id='l442' data-llen='9667:9670'>　</span>
<span class='tline' id='l443' data-llen='9670:9673'>　</span>
<span class='tline' id='l444' data-llen='9673:9676'>　</span>
<span class='tline' id='l445' data-llen='9676:9679'>　</span>
<span class='tline' id='l446' data-llen='9679:9682'>　</span>
<span class='tline' id='l447' data-llen='9682:9685'>　</span>
<span class='tline' id='l448' data-llen='9685:9712'><a onclick="displayPageImage('KR1a0028', 'WYG', '018-25b' );" name="018-25b" class="pb">[018-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9712:9715'>　</span>
<span class='tline' id='l450' data-llen='9715:9718'>　</span>
<span class='tline' id='l451' data-llen='9718:9721'>　</span>
<span class='tline' id='l452' data-llen='9721:9724'>　</span>
<span class='tline' id='l453' data-llen='9724:9727'>　</span>
<span class='tline' id='l454' data-llen='9727:9730'>　</span>
<span class='tline' id='l455' data-llen='9730:9733'>　</span>
<span class='tline' id='l456' data-llen='9733:9745'>　周易經傳集解卷十八</span>
</p>
<p>
</p>
  </div>
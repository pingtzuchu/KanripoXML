<div id="txtcont" class="span9" style="position: relative;">
    <p>
<span class='tline' id='l7' data-llen='158:184'><a onclick="displayPageImage('KR1a0028', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='184:192'>欽定四庫全書</span>
<span class='tline' id='l9' data-llen='192:206'>　周易經傳集解坎離卷十五</span>
<span class='tline' id='l10' data-llen='206:227'>　　　　　　　　　　　　　宋　林栗　撰</span>
<span class='tline' id='l11' data-llen='227:230'>　</span>
<span class='tline' id='l12' data-llen='230:233'>　</span>
<span class='tline' id='l13' data-llen='233:236'>　</span>
<span class='tline' id='l14' data-llen='236:239'>　</span>
<span class='tline' id='l15' data-llen='239:259'>序卦曰物不可以終過故受之以坎坎者䧟也</span>
<span class='tline' id='l16' data-llen='259:285'><a onclick="displayPageImage('KR1a0028', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='285:308'>　坎之成卦大過之變也自過之坎巽兊皆變而成也</span>
<span class='tline' id='l18' data-llen='308:331'>　坎者陽也大過之中爻九三九四陷而為隂是以謂</span>
<span class='tline' id='l19' data-llen='331:354'>　之坎也巽為木兊為澤過乎木澤而入于陷險之中</span>
<span class='tline' id='l20' data-llen='354:377'>　是以謂之坎也夫君子者未嘗无過物之志也天下</span>
<span class='tline' id='l21' data-llen='377:400'>　亂矣而曰我能治之國家危矣而曰我能安之轉禍</span>
<span class='tline' id='l22' data-llen='400:423'>　為福因敗為功固君子之心也然而消息盈虚天之</span>
<span class='tline' id='l23' data-llen='423:446'>　行也天之所廢雖有過人之才亦末如之何矣不知</span>
<span class='tline' id='l24' data-llen='446:469'>　時命而強欲反之未有不陷焉者也夏之亡也有闗</span>
<span class='tline' id='l25' data-llen='469:495'><a onclick="displayPageImage('KR1a0028', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='495:518'>　龍逢商之亡也有王子比干如使有其志而必成其</span>
<span class='tline' id='l27' data-llen='518:541'>　事為其事而必有其功則自古无亂亡之國矣是以</span>
<span class='tline' id='l28' data-llen='541:564'>　大過上六有過涉滅頂之凶過而受之以坎斯其義</span>
<span class='tline' id='l29' data-llen='564:568'>　也</span>
<span class='tline' id='l30' data-llen='568:591'>習坎有孚維心亨行有尚彖曰習坎重險也水流而不</span>
<span class='tline' id='l31' data-llen='591:614'>盈行險而不失其信維心亨乃以剛中也行有尚往有</span>
<span class='tline' id='l32' data-llen='614:637'>功也天險不可升也地險山川丘陵也王公設險以守</span>
<span class='tline' id='l33' data-llen='637:648'>其國險之時用大矣哉</span>
<span class='tline' id='l34' data-llen='648:674'><a onclick="displayPageImage('KR1a0028', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='674:697'>　下坎上坎成卦曰坎者乾坤之四象八卦皆乾坤也</span>
<span class='tline' id='l36' data-llen='697:720'>　乾之所以不失為乾坤之所以不失為坤也震坎艮</span>
<span class='tline' id='l37' data-llen='720:743'>　三陽也四象八卦三陽具焉而不雜乎隂是其所以</span>
<span class='tline' id='l38' data-llen='743:766'>　不失為震坎艮者也巽離坤三隂也四象八卦三隂</span>
<span class='tline' id='l39' data-llen='766:789'>　具焉而不雜乎陽是其所以不失為巽離兊坎也坎</span>
<span class='tline' id='l40' data-llen='789:812'>　坎成卦初為坎二為震三為艮四又為坎震動也艮</span>
<span class='tline' id='l41' data-llen='812:835'>　止也或動或止而不出乎險陷之中是以謂之坎也</span>
<span class='tline' id='l42' data-llen='835:858'>　習坎有孚何謂也曰習者再也書曰卜不習吉又曰</span>
<span class='tline' id='l43' data-llen='858:884'><a onclick="displayPageImage('KR1a0028', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='884:907'>　一習吉皆再重之義也至於温習亦皆本諸再重以</span>
<span class='tline' id='l45' data-llen='907:930'>　言其義耳故子曰習坎重險也學易者皆讀重為平</span>
<span class='tline' id='l46' data-llen='930:953'>　聲取重叠之義愚謂不然坎者險陷之名也其象水</span>
<span class='tline' id='l47' data-llen='953:976'>　也地之險陷水之流行初无重叠之義以去聲讀之</span>
<span class='tline' id='l48' data-llen='976:999'>　或曰敢問其義曰兊坎皆水也兊為澤坎為川何也</span>
<span class='tline' id='l49' data-llen='999:1022'>　兊止水也坎流水也下實上缺水盈下流澤之象也</span>
<span class='tline' id='l50' data-llen='1022:1045'>　上下皆虚水行其間流而不盈大川之象也大川之</span>
<span class='tline' id='l51' data-llen='1045:1068'>　水日再至焉是以謂之習坎也故曰有孚朝至為潮</span>
<span class='tline' id='l52' data-llen='1068:1094'><a onclick="displayPageImage('KR1a0028', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1094:1117'>　夕至為汐風雨不失其時晦蝕不差其度天下之至</span>
<span class='tline' id='l54' data-llen='1117:1140'>　信未有過於此者也故子曰水流而不盈行險而不</span>
<span class='tline' id='l55' data-llen='1140:1163'>　失其信是之謂有孚也說者皆疑八卦唯坎加習字</span>
<span class='tline' id='l56' data-llen='1163:1186'>　茍不係之以習何以明大川之象乎維心亨何謂也</span>
<span class='tline' id='l57' data-llen='1186:1209'>　曰坎之二五是也一陽陷於二隂之中其體為震猶</span>
<span class='tline' id='l58' data-llen='1209:1232'>　人之善溺身首俱陷而心獨亨也故說卦坎為通惟</span>
<span class='tline' id='l59' data-llen='1232:1255'>　其心亨故无往而不通矣故子曰維心亨乃以剛中</span>
<span class='tline' id='l60' data-llen='1255:1278'>　也君子遭難而不失其剛中何險之不濟何困而不</span>
<span class='tline' id='l61' data-llen='1278:1304'><a onclick="displayPageImage('KR1a0028', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1304:1327'>　亨乎行有尚何謂也曰尚之言配也自坎而往則離</span>
<span class='tline' id='l63' data-llen='1327:1350'>　也序曰陷必有所麗故受之以離離者麗也離者坎</span>
<span class='tline' id='l64' data-llen='1350:1373'>　之配也坎為水離為舟舟楫之利以濟不通然後坎</span>
<span class='tline' id='l65' data-llen='1373:1396'>　之功見矣不得其配徒險而已何功之有哉故子曰</span>
<span class='tline' id='l66' data-llen='1396:1419'>　行有尚往有功也行則有功止則无功其大川之謂</span>
<span class='tline' id='l67' data-llen='1419:1442'>　歟夫簡易者君子之道也險阻者小人之行也今以</span>
<span class='tline' id='l68' data-llen='1442:1465'>　險為卦疑若君子无所取焉故夫子發明之曰天險</span>
<span class='tline' id='l69' data-llen='1465:1488'>　不可升也地險山川丘陵也王公設險以守其國險</span>
<span class='tline' id='l70' data-llen='1488:1514'><a onclick="displayPageImage('KR1a0028', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1514:1537'>　之時用大矣哉天若不險則可階而升地若不險則</span>
<span class='tline' id='l72' data-llen='1537:1560'>　可平而越王公不險則无貴賤之差内外之限臣民</span>
<span class='tline' id='l73' data-llen='1560:1583'>　衆庶可得而踰四鄰諸侯可得而侮將无以守其國</span>
<span class='tline' id='l74' data-llen='1583:1606'>　矣險之時用如此雖君子不可无焉夫子是以稱其</span>
<span class='tline' id='l75' data-llen='1606:1629'>　大也王之設險象乎天公之設險象乎地子貢曰它</span>
<span class='tline' id='l76' data-llen='1629:1652'>　人丘陵也猶可踰也夫子之不可及也猶天之不可</span>
<span class='tline' id='l77' data-llen='1652:1667'>　階而升也此王公設險之辨也</span>
<span class='tline' id='l78' data-llen='1667:1685'>象曰水洊至習坎君子以常德行習敎事</span>
<span class='tline' id='l79' data-llen='1685:1711'><a onclick="displayPageImage('KR1a0028', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1711:1734'>　下坎上坎水洊至也水之洊至非潮汐之謂乎是故</span>
<span class='tline' id='l81' data-llen='1734:1757'>　君子體之以常德行習敎事雞鳴而起孳孳為善終</span>
<span class='tline' id='l82' data-llen='1757:1780'>　日乾乾夕猶惕若者常德行也春夏敎以禮樂秋冬</span>
<span class='tline' id='l83' data-llen='1780:1803'>　敎以詩書春蒐夏苗秋獮冬狩習敎事也朝以聽政</span>
<span class='tline' id='l84' data-llen='1803:1826'>　晝以訪問夕以修令夜以安身皆是物也德行之有</span>
<span class='tline' id='l85' data-llen='1826:1849'>　常敎事之時習能如水之所至不失其時則天下无</span>
<span class='tline' id='l86' data-llen='1849:1872'>　不可為之事矣舜何人也予何人也有為者亦若是</span>
<span class='tline' id='l87' data-llen='1872:1895'>　其習坎之謂乎子在川上曰逝者如斯夫不舍畫夜</span>
<span class='tline' id='l88' data-llen='1895:1921'><a onclick="displayPageImage('KR1a0028', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1921:1944'>　葢將有取於此也乃若孟子則不然徐子曰仲尼亟</span>
<span class='tline' id='l90' data-llen='1944:1967'>　稱於水曰水哉水哉何取於水也孟子曰原泉混混</span>
<span class='tline' id='l91' data-llen='1967:1990'>　不舍晝夜盈科而後進放乎四海有本者如是是之</span>
<span class='tline' id='l92' data-llen='1990:2013'>　取爾此孟子之所見也其異於溝澮者幾希故孔氏</span>
<span class='tline' id='l93' data-llen='2013:2036'>　之言水者自孟子而失之矣至於老子則又不然曰</span>
<span class='tline' id='l94' data-llen='2036:2059'>　水善利萬物而不爭處衆人之所惡故幾於道此老</span>
<span class='tline' id='l95' data-llen='2059:2082'>　子之所見也信乎仁者見之謂之仁智者見之謂之</span>
<span class='tline' id='l96' data-llen='2082:2105'>　智亦各隨其分量而得之耳子貢曰君子惡居下流</span>
<span class='tline' id='l97' data-llen='2105:2131'><a onclick="displayPageImage('KR1a0028', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2131:2154'>　天下之惡皆歸焉而老子以為幾於道後之君子將</span>
<span class='tline' id='l99' data-llen='2154:2160'>　焉取斯</span>
<span class='tline' id='l100' data-llen='2160:2171'>雜卦曰離上而坎下也</span>
<span class='tline' id='l101' data-llen='2171:2194'>　凡卦皆以六爻愛惡為吉凶惟八卦之卦上下同體</span>
<span class='tline' id='l102' data-llen='2194:2217'>　无一爻相應故不可以雜取其義惟其位有上下時</span>
<span class='tline' id='l103' data-llen='2217:2240'>　有先後所居之不齊所遇之不一則可得而言之矣</span>
<span class='tline' id='l104' data-llen='2240:2263'>　離性炎上其在上卦則炎上之太過老也坎性下流</span>
<span class='tline' id='l105' data-llen='2263:2286'>　其在下卦則下流之已甚者也下流已甚故坎下三</span>
<span class='tline' id='l106' data-llen='2286:2312'><a onclick="displayPageImage('KR1a0028', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2312:2335'>　爻不正而多凶炎上太過故離上三爻不正而多懼</span>
<span class='tline' id='l108' data-llen='2335:2358'>　惟其二五不失乎中是以為无咎而已矣坎之九二</span>
<span class='tline' id='l109' data-llen='2358:2381'>　不若九五之功離之六五不若六二之吉離上坎下</span>
<span class='tline' id='l110' data-llen='2381:2404'>　斯其㫖歟今夫坎之所以為水者一陽陷於二隂之</span>
<span class='tline' id='l111' data-llen='2404:2427'>　中也陽為動為實水之象也隂為靜為虚川之象也</span>
<span class='tline' id='l112' data-llen='2427:2450'>　是故坎之六爻其位柔其畫隂則取譬於川其位剛</span>
<span class='tline' id='l113' data-llen='2450:2473'>　其畫陽則取譬於水水之至也見水而不見川九五</span>
<span class='tline' id='l114' data-llen='2473:2496'>　是也及其退也見川而不見水六四上六是也乃若</span>
<span class='tline' id='l115' data-llen='2496:2522'><a onclick="displayPageImage('KR1a0028', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2522:2545'>　下卦三爻初三以隂居剛而九二以隂居柔是川與</span>
<span class='tline' id='l117' data-llen='2545:2568'>　水常相半也水之不足以實其川失其故道也川之</span>
<span class='tline' id='l118' data-llen='2568:2591'>　不足以虚其水壅而不流也故卦為六四六五无咎</span>
<span class='tline' id='l119' data-llen='2591:2614'>　九二以其未出乎中猶可以小得而已至於初六六</span>
<span class='tline' id='l120' data-llen='2614:2637'>　三不得中行皆入於坎窞而不能出也上六六四雖</span>
<span class='tline' id='l121' data-llen='2637:2660'>　若同功然上在一卦之終見川而不見水豈非絶流</span>
<span class='tline' id='l122' data-llen='2660:2678'>　之象乎是以失道之凶不同於初六也</span>
<span class='tline' id='l123' data-llen='2678:2699'>初六習坎入于坎窞凶象曰習坎入坎失道凶也</span>
<span class='tline' id='l124' data-llen='2699:2725'><a onclick="displayPageImage('KR1a0028', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2725:2748'>　初六坎也以隂居剛而在一卦之下故曰習坎入于</span>
<span class='tline' id='l126' data-llen='2748:2771'>　坎窞三畫坎也六畫亦坎也四象八卦皆坎也以坎</span>
<span class='tline' id='l127' data-llen='2771:2794'>　居坎習坎之象也是故初與三四與上皆有重坎之</span>
<span class='tline' id='l128' data-llen='2794:2817'>　象焉窞小坎水之旁入也下卦之下而又遇坎焉入</span>
<span class='tline' id='l129' data-llen='2817:2840'>　于坎窞之象也陽為動隂為止當坎之初動之時也</span>
<span class='tline' id='l130' data-llen='2840:2863'>　入于坎窞止而不行是為棄水矣水流而不盈行險</span>
<span class='tline' id='l131' data-llen='2863:2886'>　而不失其信故雖縱横萬折極其濟物之功而進退</span>
<span class='tline' id='l132' data-llen='2886:2909'>　遲疾不失其常度是以貴乎習坎也若失其道而入</span>
<span class='tline' id='l133' data-llen='2909:2935'><a onclick="displayPageImage('KR1a0028', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2935:2958'>　于坎窞之中則窞而不能自出矣欲无凶得乎是以</span>
<span class='tline' id='l135' data-llen='2958:2981'>　君子惡居下流也故曰凶子曰習坎入坎失道凶也</span>
<span class='tline' id='l136' data-llen='2981:3004'>　或曰川之猶為澤也曷謂其棄之哉曰所貴乎川者</span>
<span class='tline' id='l137' data-llen='3004:3027'>　為其不舍晝夜流行而不息也若壅而為澤則无利</span>
<span class='tline' id='l138' data-llen='3027:3050'>　涉之功无日新之德矣謂之棄水不亦宜乎是故坎</span>
<span class='tline' id='l139' data-llen='3050:3073'>　為陽兊為隂陽為君子隂為小人君子之棄而小人</span>
<span class='tline' id='l140' data-llen='3073:3086'>　之歸是以為失道之凶也</span>
<span class='tline' id='l141' data-llen='3086:3105'>九二坎有險求小得象曰求小得未出中也</span>
<span class='tline' id='l142' data-llen='3105:3131'><a onclick="displayPageImage('KR1a0028', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3131:3154'>　九二震也以陽居柔而在下卦之中故曰坎有險震</span>
<span class='tline' id='l144' data-llen='3154:3177'>　動也坎陷也動乎險陷之中而不當其位坎有險之</span>
<span class='tline' id='l145' data-llen='3177:3200'>　象也夫大川之水无險不平今居下而有險焉則濺</span>
<span class='tline' id='l146' data-llen='3200:3223'>　濺之流也然而未出乎中故曰求小得傳曰水之積</span>
<span class='tline' id='l147' data-llen='3223:3246'>　也不厚則其負大舟也无力覆杯水於㘭堂之上則</span>
<span class='tline' id='l148' data-llen='3246:3269'>　芥為之舟置杯焉則膠水淺而舟大也然則九二之</span>
<span class='tline' id='l149' data-llen='3269:3292'>　水不足以行大舟近者求濟小有得而已不能无所</span>
<span class='tline' id='l150' data-llen='3292:3315'>　不通如九五也子曰求小得未出中也若居下流而</span>
<span class='tline' id='l151' data-llen='3315:3341'><a onclick="displayPageImage('KR1a0028', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3341:3360'>　又出乎中則入于坎窞矣何小得之云乎</span>
<span class='tline' id='l153' data-llen='3360:3383'>六三來之坎坎險且枕入于坎窞勿用象曰來之坎坎</span>
<span class='tline' id='l154' data-llen='3383:3389'>終无功也</span>
<span class='tline' id='l155' data-llen='3389:3412'>　六三上體為艮下體為坎以隂居剛而在下卦之上</span>
<span class='tline' id='l156' data-llen='3412:3435'>　故曰來之坎坎來下坎也之上亦坎也故曰險且枕</span>
<span class='tline' id='l157' data-llen='3435:3458'>　按陸氏著義枕古本作沈直林反傳寫誤耳沈深也</span>
<span class='tline' id='l158' data-llen='3458:3481'>　下坎上艮坎為水艮為山水在山下險且深也坎陷</span>
<span class='tline' id='l159' data-llen='3481:3504'>　也艮止也以六居三不當其位陷而止无出隂之象</span>
<span class='tline' id='l160' data-llen='3504:3530'><a onclick="displayPageImage('KR1a0028', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3530:3553'>　故曰入于坎窞或曰初六在卦之最下故有坎陷之</span>
<span class='tline' id='l162' data-llen='3553:3576'>　象六三在下卦之上而亦為坎陷何哉曰百川旁大</span>
<span class='tline' id='l163' data-llen='3576:3599'>　未必皆下流也下流而失之者初六是已中流而失</span>
<span class='tline' id='l164' data-llen='3599:3622'>　之者六三是已要之不得乎中不當其位止而不行</span>
<span class='tline' id='l165' data-llen='3622:3645'>　失其故道而已矣故曰勿用初居下流其勢不能自</span>
<span class='tline' id='l166' data-llen='3645:3668'>　反是以遂成於凶三在上下之交進退之地其邪正</span>
<span class='tline' id='l167' data-llen='3668:3691'>　中偏惟其所趨故戒以勿用而已子曰來之坎坎終</span>
<span class='tline' id='l168' data-llen='3691:3714'>　无功也夫濟人於險難之中而措之於平夷之地坎</span>
<span class='tline' id='l169' data-llen='3714:3741'><a onclick="displayPageImage('KR1a0028', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3741:3760'>　之所以為功也來往皆險又何功之有哉</span>
<span class='tline' id='l171' data-llen='3760:3783'>六四樽酒簋貳用缶納約自牖終无咎象曰樽酒簋貳</span>
<span class='tline' id='l172' data-llen='3783:3789'>剛柔際也</span>
<span class='tline' id='l173' data-llen='3789:3812'>　六四上體為坎下體為艮以隂居柔而在上卦之下</span>
<span class='tline' id='l174' data-llen='3812:3835'>　故曰樽酒簋貳用缶納約自牖酒陽也食隂也一陽</span>
<span class='tline' id='l175' data-llen='3835:3858'>　二隂坎之數也缶瓦器也詩曰坎其擊缶是也牖室</span>
<span class='tline' id='l176' data-llen='3858:3881'>　前也禮曰飯於牖下是也約劑也周官司約掌邦國</span>
<span class='tline' id='l177' data-llen='3881:3904'>　及萬民之約劑治人之約為上凡大約劑書於宗彞</span>
<span class='tline' id='l178' data-llen='3904:3931'><a onclick="displayPageImage('KR1a0028', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3931:3954'>　小約劑書於丹圗鄭氏曰劑謂劵書神約謂命祀郊</span>
<span class='tline' id='l180' data-llen='3954:3977'>　社群望及所祖宗也然則古者王侯至於萬民其國</span>
<span class='tline' id='l181' data-llen='3977:4000'>　家之典祀皆有約劑其不能修祝嘏者約約劑而已</span>
<span class='tline' id='l182' data-llen='4000:4023'>　缶聲之所從出牖約之所自入皆坎之象也禮曰鼎</span>
<span class='tline' id='l183' data-llen='4023:4046'>　俎奇而籩豆偶隂陽之義也爾雅大琴謂之離小罍</span>
<span class='tline' id='l184' data-llen='4046:4069'>　謂之坎琴謂之離者形中虚而外實也罍謂之坎者</span>
<span class='tline' id='l185' data-llen='4069:4093'>　形中實而上下皆虚也古之制器尚象葢如此故𤣥</span>
<span class='tline' id='l186' data-llen='4093:4116'>　酒在室醴醆在户粢醍在堂澄酒在下則酒醴之用</span>
<span class='tline' id='l187' data-llen='4116:4143'><a onclick="displayPageImage('KR1a0028', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4143:4166'>　不一而足也三牲之俎八簋之實水草之菹陸産之</span>
<span class='tline' id='l189' data-llen='4166:4189'>　致則品物之薦非二而已也若夫六律八音所以妥</span>
<span class='tline' id='l190' data-llen='4189:4212'>　侑六祝六祈所以昭告五几六席所以辨位其禮樂</span>
<span class='tline' id='l191' data-llen='4212:4235'>　之備至孔子且有所不知今也一樽之酒二簋之食</span>
<span class='tline' id='l192' data-llen='4235:4258'>　其樂用缶其告用約納之自牖可謂簡且陋矣然而</span>
<span class='tline' id='l193' data-llen='4258:4281'>　君子以是而為禮鬼神以是而來歆者貴其有常而</span>
<span class='tline' id='l194' data-llen='4281:4304'>　不失信也損之彖曰曷之用二簋可用享凶荒扎瘥</span>
<span class='tline' id='l195' data-llen='4304:4327'>　與時俱損也此言樽酒簋貳用缶納約自牖終无咎</span>
<span class='tline' id='l196' data-llen='4327:4354'><a onclick="displayPageImage('KR1a0028', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4354:4377'>　者朝夕之奠不失其常也詩云于以采蘋于以采藻</span>
<span class='tline' id='l198' data-llen='4377:4400'>　于以奠之宗室牖下誰其尸之有齊季女說者曰女</span>
<span class='tline' id='l199' data-llen='4400:4423'>　敎既成告於祖廟牲用魚芼之以蘋藻所以成婦順</span>
<span class='tline' id='l200' data-llen='4423:4446'>　也以愚觀之於義未該采蘩之序曰夫人不失職也</span>
<span class='tline' id='l201' data-llen='4446:4469'>　夫人可以共祭祀則不失職矣采蘋之序曰大夫妻</span>
<span class='tline' id='l202' data-llen='4469:4492'>　能循法度也能循法度則可以承先祖共祭祀矣自</span>
<span class='tline' id='l203' data-llen='4492:4515'>　天子至於庶人飲食不敢忘其先故公侯大夫之家</span>
<span class='tline' id='l204' data-llen='4515:4538'>　朝夕必祭采蘩采蘋朝夕之祭也祭必有尸无尸曰</span>
<span class='tline' id='l205' data-llen='4538:4565'><a onclick="displayPageImage('KR1a0028', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4565:4588'>　奠故其詩云奠於牖下而使季女尸之以明其專且</span>
<span class='tline' id='l207' data-llen='4588:4611'>　潔也被之僮僮夙夜在公以明其不失常也故曰茍</span>
<span class='tline' id='l208' data-llen='4611:4634'>　有明信澗溪沼沚之毛蘋蘩蕰藻之菜筐筥錡釡之</span>
<span class='tline' id='l209' data-llen='4634:4657'>　器潢汙行潦之水可以薦於鬼神羞於王公者昭忠</span>
<span class='tline' id='l210' data-llen='4657:4680'>　信也若夫女敎既成牲用魚芼之以蘋藻亦習為婦</span>
<span class='tline' id='l211' data-llen='4680:4703'>　道而已矣然則樽酒簋貳用缶納約自牖其亦采蘩</span>
<span class='tline' id='l212' data-llen='4703:4726'>　采蘋之義乎然而係之坎六四何也四居上下之交</span>
<span class='tline' id='l213' data-llen='4726:4749'>　進退之地其體坎艮陷而止與六三均耳三為來之</span>
<span class='tline' id='l214' data-llen='4749:4776'><a onclick="displayPageImage('KR1a0028', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4776:4799'>　坎坎險且沈入于坎窞四為樽酒簋二用缶納約自</span>
<span class='tline' id='l216' data-llen='4799:4822'>　牖皆坎象也三在下卦之上而四在上卦之下三以</span>
<span class='tline' id='l217' data-llen='4822:4845'>　隂居剛四以隂居柔故也夫坎之成卦取諸水也陽</span>
<span class='tline' id='l218' data-llen='4845:4868'>　為水隂為川下卦之上以隂居剛者水至而川見也</span>
<span class='tline' id='l219' data-llen='4868:4891'>　上卦之下以隂居柔者水退而川見也水至而川見</span>
<span class='tline' id='l220' data-llen='4891:4914'>　陷而止者失其道而入于坎陷也水退而川見陷而</span>
<span class='tline' id='l221' data-llen='4914:4937'>　止者行險而不失其信也夫水之至也可以言其利</span>
<span class='tline' id='l222' data-llen='4937:4960'>　涉之功及其退也言其不失信而已人之平居所以</span>
<span class='tline' id='l223' data-llen='4960:4987'><a onclick="displayPageImage('KR1a0028', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4987:5010'>　致其誠信者未有於君父神明之為至郊祀之禮禘</span>
<span class='tline' id='l225' data-llen='5010:5033'>　嘗之事致愛則存致慤則著然未若一飯必祭之為</span>
<span class='tline' id='l226' data-llen='5033:5056'>　不妄也故以樽酒簋二用缶納約自牖明之君子之</span>
<span class='tline' id='l227' data-llen='5056:5079'>　道於是為有孚矣故曰終无咎夫禮雖簡而信已孚</span>
<span class='tline' id='l228' data-llen='5079:5102'>　物雖薄而誠已至神之所饗不在兹乎是以終无咎</span>
<span class='tline' id='l229' data-llen='5102:5125'>　也子曰樽酒簋貳剛柔際也一奇而二耦樽圎而簋</span>
<span class='tline' id='l230' data-llen='5125:5148'>　方六四以隂居柔而爻具斯象者豈非上接九五剛</span>
<span class='tline' id='l231' data-llen='5148:5171'>　柔相際以是而言之乎或問二四有坎兼艮之體二</span>
<span class='tline' id='l232' data-llen='5171:5198'><a onclick="displayPageImage('KR1a0028', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5198:5221'>　爻之象曷為不取諸艮歟曰此八純之卦非五十六</span>
<span class='tline' id='l234' data-llen='5221:5244'>　卦之比也方其未重也既以為坎矣及其重之又不</span>
<span class='tline' id='l235' data-llen='5244:5267'>　失為坎也雖六畫既成有震有艮而不足以易其本</span>
<span class='tline' id='l236' data-llen='5267:5290'>　象是故六爻皆取諸坎也若夫二五為行三四為止</span>
<span class='tline' id='l237' data-llen='5290:5302'>　非其所取於震艮者歟</span>
<span class='tline' id='l238' data-llen='5302:5323'>九五坎不盈祗既平无咎象曰坎不盈中未大也</span>
<span class='tline' id='l239' data-llen='5323:5346'>　九五震也以陽居剛而在上卦之中故曰坎不盈祗</span>
<span class='tline' id='l240' data-llen='5346:5369'>　既平震動也坎陷也以陽剛之才動乎險陷之中水</span>
<span class='tline' id='l241' data-llen='5369:5396'><a onclick="displayPageImage('KR1a0028', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5396:5419'>　流而不盈也祗適也以九五居中而不過適至於平</span>
<span class='tline' id='l243' data-llen='5419:5442'>　也水之流行適至於平而已舟楫之利於是乎賴之</span>
<span class='tline' id='l244' data-llen='5442:5465'>　此象所謂行有尚者也過乎平則溢而失道入于坎</span>
<span class='tline' id='l245' data-llen='5465:5488'>　窞矣水失其道舟欲安行不可得也故曰无咎子曰</span>
<span class='tline' id='l246' data-llen='5488:5511'>　坎不盈中未大也言其得中而未至於大是以為无</span>
<span class='tline' id='l247' data-llen='5511:5534'>　咎也說者乃以其未大而少之則失之矣潮汐之至</span>
<span class='tline' id='l248' data-llen='5534:5557'>　有小有大九二為小九五為平是以言未大也大斯</span>
<span class='tline' id='l249' data-llen='5557:5580'>　盈盈斯溢矣夫所以陷者為其過也故曰物不可以</span>
<span class='tline' id='l250' data-llen='5580:5607'><a onclick="displayPageImage('KR1a0028', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5607:5630'>　終過故受之以坎然則君子之取於坎者求其平而</span>
<span class='tline' id='l252' data-llen='5630:5653'>　不求其大也故曰中庸之為德也其至矣乎由是言</span>
<span class='tline' id='l253' data-llen='5653:5676'>　之孟子所謂不盈科不行者葢亦未嘗觀其瀾也夫</span>
<span class='tline' id='l254' data-llen='5676:5699'>　六四之有其信九五之有其功可謂吉矣不曰吉而</span>
<span class='tline' id='l255' data-llen='5699:5721'>　曰无咎者坎險難之象也利涉而无咎者吉可知</span>
<span class='tline' id='l256' data-llen='5721:5725'>　矣</span>
<span class='tline' id='l257' data-llen='5725:5748'>上六係用徽纆寘于叢棘三歲不得凶象曰上六失道</span>
<span class='tline' id='l258' data-llen='5748:5754'>凶三歲也</span>
<span class='tline' id='l259' data-llen='5754:5781'><a onclick="displayPageImage('KR1a0028', 'WYG', '015-15a' );" name="015-15a" class="pb">[015-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5781:5804'>　上六坎也以隂居柔而在上卦之上故曰係用徽纆</span>
<span class='tline' id='l261' data-llen='5804:5827'>　寘于叢棘徽纆索也叢棘刺也上坎之中時之極也</span>
<span class='tline' id='l262' data-llen='5827:5850'>　見川而不見水若將終焉者是失其道而絶其流也</span>
<span class='tline' id='l263' data-llen='5850:5873'>　然則係用徽纆寘于叢棘其敗舟之象乎故曰三歲</span>
<span class='tline' id='l264' data-llen='5873:5896'>　不得凶自四至上三爻故有三歲之象水之洊至不</span>
<span class='tline' id='l265' data-llen='5896:5919'>　失其時則舟之往來不改其常川竭而廢舟至於三</span>
<span class='tline' id='l266' data-llen='5919:5942'>　歲之久而不得其道凶可知矣九家易坎為叢棘為</span>
<span class='tline' id='l267' data-llen='5942:5965'>　桎梏故又有刑獄之象叢棘如今之棘圍所以限囚</span>
<span class='tline' id='l268' data-llen='5965:5992'><a onclick="displayPageImage('KR1a0028', 'WYG', '015-15b' );" name="015-15b" class="pb">[015-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5992:6015'>　之出入也說者謂王之外朝左右九棘大司寇聴刑</span>
<span class='tline' id='l270' data-llen='6015:6038'>　於棘木之下非其義矣棘以木言者棗也以叢言者</span>
<span class='tline' id='l271' data-llen='6038:6061'>　刺也今言叢棘是叢生之棘非九棘之謂也係而寘</span>
<span class='tline' id='l272' data-llen='6061:6084'>　之非朝位之稱也險之時用君子固有不得已焉葢</span>
<span class='tline' id='l273' data-llen='6084:6107'>　將以出險而已今在一卦之上而以險終之是甘心</span>
<span class='tline' id='l274' data-llen='6107:6130'>　於行險者也係用徽纆寘于叢棘不亦宜乎故子曰</span>
<span class='tline' id='l275' data-llen='6130:6153'>　上六失道凶三歲也周官用圜凡害人者寘之圜上</span>
<span class='tline' id='l276' data-llen='6153:6176'>　而加明刑焉其能改者上罪三年而舍其不能改而</span>
<span class='tline' id='l277' data-llen='6176:6203'><a onclick="displayPageImage('KR1a0028', 'WYG', '015-16a' );" name="015-16a" class="pb">[015-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6203:6226'>　出圜上者殺易之所謂三歲不得者其不能改而出</span>
<span class='tline' id='l279' data-llen='6226:6239'>　圜上者乎是以係之凶也</span>
<span class='tline' id='l280' data-llen='6239:6242'>　</span>
<span class='tline' id='l281' data-llen='6242:6245'>　</span>
<span class='tline' id='l282' data-llen='6245:6248'>　</span>
<span class='tline' id='l283' data-llen='6248:6251'>　</span>
<span class='tline' id='l284' data-llen='6251:6270'>序卦曰陷必有所麗故受之以離離者麗也</span>
<span class='tline' id='l285' data-llen='6270:6293'>　離之成卦坎之變也自坎之離六畫盡變而成也坎</span>
<span class='tline' id='l286' data-llen='6293:6320'><a onclick="displayPageImage('KR1a0028', 'WYG', '015-16b' );" name="015-16b" class="pb">[015-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6320:6343'>　者陷也離者麗也一陽在二隂之中其勢不得不陷</span>
<span class='tline' id='l288' data-llen='6343:6366'>　是以謂之坎也一隂在二陽之中其勢不得不麗是</span>
<span class='tline' id='l289' data-llen='6366:6389'>　以謂之離也陽為上隂為下陽陷于隂則上者下矣</span>
<span class='tline' id='l290' data-llen='6389:6412'>　是故坎自上而下流者也隂麗於陽則下者上矣是</span>
<span class='tline' id='l291' data-llen='6412:6435'>　故離自下而炎上者也陽為明隂為晦陽陷於隂則</span>
<span class='tline' id='l292' data-llen='6435:6458'>　其明晦矣是故坎内明而外晦者也隂麗於陽則其</span>
<span class='tline' id='l293' data-llen='6458:6481'>　晦明矣是故離内晦而外明者也自上而下流内明</span>
<span class='tline' id='l294' data-llen='6481:6504'>　而外晦水之象也坎之所以為水也自下而炎上内</span>
<span class='tline' id='l295' data-llen='6504:6531'><a onclick="displayPageImage('KR1a0028', 'WYG', '015-17a' );" name="015-17a" class="pb">[015-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6531:6554'>　晦而外明火之象也離之所以為火也水火之情如</span>
<span class='tline' id='l297' data-llen='6554:6577'>　此其相逺也然而坎實陽也離實隂也君子小人頋</span>
<span class='tline' id='l298' data-llen='6577:6600'>　其所以自處如何耳陷其髙明則為小人抗其卑晦</span>
<span class='tline' id='l299' data-llen='6600:6623'>　則為君子豈可常也哉故曰陷必有所麗故受之以</span>
<span class='tline' id='l300' data-llen='6623:6646'>　離言物无終陷之理陷而思出則必麗乎陽矣得其</span>
<span class='tline' id='l301' data-llen='6646:6669'>　所麗反昏以為明去狂而入聖舍桀跖而為堯顔孰</span>
<span class='tline' id='l302' data-llen='6669:6683'>　能禦之受之以離斯其義也</span>
<span class='tline' id='l303' data-llen='6683:6706'>離利貞亨畜牝牛吉象曰離麗也日月麗乎天百穀草</span>
<span class='tline' id='l304' data-llen='6706:6733'><a onclick="displayPageImage('KR1a0028', 'WYG', '015-17b' );" name="015-17b" class="pb">[015-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6733:6756'>木麗乎土重明以麗乎正乃化成天下柔麗乎中正故</span>
<span class='tline' id='l306' data-llen='6756:6766'>亨是以畜牝牛吉也</span>
<span class='tline' id='l307' data-llen='6766:6789'>　下離上離成卦曰離者初為離二為巽三為兊四又</span>
<span class='tline' id='l308' data-llen='6789:6812'>　為離巽伏也兊見也或伏或見而皆有所麗焉是以</span>
<span class='tline' id='l309' data-llen='6812:6835'>　謂之離也離利貞亨何謂也曰離麗也貞正也離非</span>
<span class='tline' id='l310' data-llen='6835:6858'>　能自亨麗於正而後亨也觀其所離而麗之吉凶可</span>
<span class='tline' id='l311' data-llen='6858:6881'>　見矣正也者二五之謂也二五為中中則正矣所以</span>
<span class='tline' id='l312' data-llen='6881:6904'>　然者離本乾也隂麗其中而成離坎本坤也陽陷其</span>
<span class='tline' id='l313' data-llen='6904:6931'><a onclick="displayPageImage('KR1a0028', 'WYG', '015-18a' );" name="015-18a" class="pb">[015-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6931:6954'>　中而成坎是故離之二五地二之火升乎天也坎之</span>
<span class='tline' id='l315' data-llen='6954:6977'>　二五天一之水行乎地也夫子於是推明麗物而著</span>
<span class='tline' id='l316' data-llen='6977:7000'>　見之義曰日月麗乎天百穀草木麗乎土重明以麗</span>
<span class='tline' id='l317' data-llen='7000:7023'>　乎正乃化成天下柔麗乎中正故亨日月者隂陽之</span>
<span class='tline' id='l318' data-llen='7023:7046'>　精也隂陽之精不能以自明也麗乎天而後明何者</span>
<span class='tline' id='l319' data-llen='7046:7069'>　天積陽之氣日月之所待而明也百穀草木者隂陽</span>
<span class='tline' id='l320' data-llen='7069:7092'>　之質也隂陽之質不能以自形也麗乎土而後形何</span>
<span class='tline' id='l321' data-llen='7092:7115'>　者土積隂之氣百穀草木之所待而形者也重明者</span>
<span class='tline' id='l322' data-llen='7115:7142'><a onclick="displayPageImage('KR1a0028', 'WYG', '015-18b' );" name="015-18b" class="pb">[015-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7142:7165'>　以明繼明帝王之象也書稱帝舜曰重華協於帝又</span>
<span class='tline' id='l324' data-llen='7165:7188'>　稱文王武王宣重光奠麗是也夫以渺然之身而居</span>
<span class='tline' id='l325' data-llen='7188:7211'>　億兆之上力能光被四表如日月之照臨不麗乎正</span>
<span class='tline' id='l326' data-llen='7211:7234'>　何以能化成天下哉故曰昔在文武聰明齊聖小大</span>
<span class='tline' id='l327' data-llen='7234:7257'>　之臣咸懷忠良其侍御僕從㒺匪正人以旦夕承弼</span>
<span class='tline' id='l328' data-llen='7257:7280'>　厥辟出入起居罔有不欽發號施令罔有不臧下民</span>
<span class='tline' id='l329' data-llen='7280:7303'>　祇若萬邦咸休此則重明麗正以化成天下之義也</span>
<span class='tline' id='l330' data-llen='7303:7326'>　天地之道貞觀者也日月之道貞明者也天下之動</span>
<span class='tline' id='l331' data-llen='7326:7353'><a onclick="displayPageImage('KR1a0028', 'WYG', '015-19a' );" name="015-19a" class="pb">[015-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7353:7376'>　貞夫一者也一者何也中正之謂也柔之為道伏則</span>
<span class='tline' id='l333' data-llen='7376:7399'>　為巽見則為兊惟其麗乎中正是以能一天下之動</span>
<span class='tline' id='l334' data-llen='7399:7422'>　也日月中天而後萬物不能逃其照其麗正之謂乎</span>
<span class='tline' id='l335' data-llen='7422:7445'>　畜牝牛吉何謂也曰牛順物也牝牛又其順者六二</span>
<span class='tline' id='l336' data-llen='7445:7468'>　是也二五皆有巽之象焉巽也者小畜大畜之所以</span>
<span class='tline' id='l337' data-llen='7468:7491'>　為畜者也大畜之所畜者陽也故其象為馬之逐者</span>
<span class='tline' id='l338' data-llen='7491:7514'>　牛之角者豕之牙者離之所畜者隂也故其象為牝</span>
<span class='tline' id='l339' data-llen='7514:7537'>　牛而已大小畜畜陽而離畜隂何也曰小畜之所以</span>
<span class='tline' id='l340' data-llen='7537:7564'><a onclick="displayPageImage('KR1a0028', 'WYG', '015-19b' );" name="015-19b" class="pb">[015-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7564:7587'>　能畜者五陽而一隂也大畜之所以能畜者二陽同</span>
<span class='tline' id='l342' data-llen='7587:7610'>　體而合志也今雖有二隂各主一卦而不相應其為</span>
<span class='tline' id='l343' data-llen='7610:7633'>　畜也難矣非六二之至順何以能畜之哉是故以五</span>
<span class='tline' id='l344' data-llen='7633:7656'>　而畜四則有焚如之難以五而畜三則興大耋之嗟</span>
<span class='tline' id='l345' data-llen='7656:7679'>　是二陽皆不受其畜也二陽離兊也猶不可畜而况</span>
<span class='tline' id='l346' data-llen='7679:7702'>　於乾乎離兊不可畜則巽亦不可畜矣然而六二為</span>
<span class='tline' id='l347' data-llen='7702:7725'>　之畜者也曰此則爻象之變化也二巽也五既為巽</span>
<span class='tline' id='l348' data-llen='7725:7748'>　則二之象變矣自五至三巽離兊則六二以隂居柔</span>
<span class='tline' id='l349' data-llen='7748:7775'><a onclick="displayPageImage('KR1a0028', 'WYG', '015-20a' );" name="015-20a" class="pb">[015-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7775:7798'>　其坤之象乎坤也者天下之至順也坤為母為牛是</span>
<span class='tline' id='l351' data-llen='7798:7821'>　以謂之牝牛也夫自三至四自五至三巽離兊均也</span>
<span class='tline' id='l352' data-llen='7821:7844'>　而獨立六二為坤者豈非以位言之乎五剛而二柔</span>
<span class='tline' id='l353' data-llen='7844:7867'>　五貴而二賤五在天而二在地也故子曰重明以麗</span>
<span class='tline' id='l354' data-llen='7867:7890'>　乎正乃化成天下柔麗乎中正故亨是以畜牝牛吉</span>
<span class='tline' id='l355' data-llen='7890:7913'>　也六二既為所畜矣二四雖欲違之而不可得也何</span>
<span class='tline' id='l356' data-llen='7913:7936'>　者巽離兊皆坤之女也其母歸之其子焉往取諸牝</span>
<span class='tline' id='l357' data-llen='7936:7959'>　牛斯其義歟夫推天下之至順如伊尹周公而為天</span>
<span class='tline' id='l358' data-llen='7959:7986'><a onclick="displayPageImage('KR1a0028', 'WYG', '015-20b' );" name="015-20b" class="pb">[015-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7986:8009'>　下之所歸商周之王重明麗正得而畜之是為吉矣</span>
<span class='tline' id='l360' data-llen='8009:8032'>　夫八純之卦本不以六爻相錯成文而離之成卦只</span>
<span class='tline' id='l361' data-llen='8032:8055'>　以隂麗陽為義初九畜德養賢之象聖人因六五有</span>
<span class='tline' id='l362' data-llen='8055:8078'>　繼明之義而六二有至順之資擬議以成其變化故</span>
<span class='tline' id='l363' data-llen='8078:8101'>　係之以畜牝牛吉信乎引而伸之觸類而長之无往</span>
<span class='tline' id='l364' data-llen='8101:8108'>　而不通矣</span>
<span class='tline' id='l365' data-llen='8108:8125'>象曰明兩作離大人以繼明照于四方</span>
<span class='tline' id='l366' data-llen='8125:8148'>　下離上離明兩作也天无二日何謂明兩其兩曜之</span>
<span class='tline' id='l367' data-llen='8148:8175'><a onclick="displayPageImage('KR1a0028', 'WYG', '015-21a' );" name="015-21a" class="pb">[015-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8175:8198'>　象乎或曰月坎也而謂之離何也曰月之所以為坎</span>
<span class='tline' id='l369' data-llen='8198:8221'>　者水之精也日之所以為離者火之精也夫火无定</span>
<span class='tline' id='l370' data-llen='8221:8244'>　形麗於物而後著見者也故有以陽燧而得之者有</span>
<span class='tline' id='l371' data-llen='8244:8267'>　以隂燧而得之者夫陽燧則火之精而隂燧則水之</span>
<span class='tline' id='l372' data-llen='8267:8290'>　精也故夫日之所以其光赫然者火也月之所以其</span>
<span class='tline' id='l373' data-llen='8290:8313'>　光湛然者水也然其所以為明則皆取諸離也是故</span>
<span class='tline' id='l374' data-llen='8313:8336'>　月與日會而後世明與日相望而後大明豈非其取</span>
<span class='tline' id='l375' data-llen='8336:8359'>　諸離耶故曰大人以繼明照于四方繼明之象在天</span>
<span class='tline' id='l376' data-llen='8359:8386'><a onclick="displayPageImage('KR1a0028', 'WYG', '015-21b' );" name="015-21b" class="pb">[015-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8386:8409'>　為日月在人為君臣而比象之辭葢以帝王繼世為</span>
<span class='tline' id='l378' data-llen='8409:8431'>　義非君臣之謂也舜之重華武之重光斯其義矣</span>
<span class='tline' id='l379' data-llen='8431:8442'>雜卦曰離上而坎下也</span>
<span class='tline' id='l380' data-llen='8442:8465'>　上下之義已見前卦離之所以為明者一隂麗乎二</span>
<span class='tline' id='l381' data-llen='8465:8488'>　陽之間也下卦為晝上卦為夜六爻之義皆取諸離</span>
<span class='tline' id='l382' data-llen='8488:8511'>　觀其所麗而吉凶可見矣九麗於初下卦之始日之</span>
<span class='tline' id='l383' data-llen='8511:8534'>　出也六麗於二下卦之中日之正也九麗於三下卦</span>
<span class='tline' id='l384' data-llen='8534:8557'>　之終日之昃也九麗於四上卦之始月之出也六麗</span>
<span class='tline' id='l385' data-llen='8557:8584'><a onclick="displayPageImage('KR1a0028', 'WYG', '015-22a' );" name="015-22a" class="pb">[015-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8584:8607'>　於五上卦之中月之正也九麗於上上卦之終月之</span>
<span class='tline' id='l387' data-llen='8607:8630'>　入也夫大人者與日月合其明者也故上下二卦以</span>
<span class='tline' id='l388' data-llen='8630:8653'>　日月重明為象以大人繼明為義然析而言之則日</span>
<span class='tline' id='l389' data-llen='8653:8676'>　君象也月臣象也以臣而言君道不可也故下卦言</span>
<span class='tline' id='l390' data-llen='8676:8699'>　日而上卦不言月也初上二爻不見始終之義何也</span>
<span class='tline' id='l391' data-llen='8699:8722'>　曰易之為書觸類而長不以辭費二為黄離三為日</span>
<span class='tline' id='l392' data-llen='8722:8745'>　昃四為焚如則繼明之敘粲然矣初上又言終始之</span>
<span class='tline' id='l393' data-llen='8745:8768'>　義不既贅矣離南方之卦有文明之象故為禮有威</span>
<span class='tline' id='l394' data-llen='8768:8795'><a onclick="displayPageImage('KR1a0028', 'WYG', '015-22b' );" name="015-22b" class="pb">[015-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8795:8818'>　武之象故為兵是以初九著禮文之義上九言征伐</span>
<span class='tline' id='l396' data-llen='8818:8841'>　之事所以互見之也禮者下人者也治之本也是以</span>
<span class='tline' id='l397' data-llen='8841:8864'>　係之於初兵者上人者也治之末也是以繫之於上</span>
<span class='tline' id='l398' data-llen='8864:8887'>　也初既言履而又言敬敬也者禮之本也上既言征</span>
<span class='tline' id='l399' data-llen='8887:8910'>　而又言獲獲也者兵之末也亦終始之義也推六五</span>
<span class='tline' id='l400' data-llen='8910:8933'>　一爻既不可取象於月故直以主少國危明其義耳</span>
<span class='tline' id='l401' data-llen='8933:8954'>初九履錯然敬之无咎象曰履錯之敬以辟咎也</span>
<span class='tline' id='l402' data-llen='8954:8977'>　初九離也以陽居剛而在下卦之下故曰履錯然敬</span>
<span class='tline' id='l403' data-llen='8977:9004'><a onclick="displayPageImage('KR1a0028', 'WYG', '015-23a' );" name="015-23a" class="pb">[015-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9004:9027'>　之履者禮也離為文明禮之象也錯雜也三畫離也</span>
<span class='tline' id='l405' data-llen='9027:9050'>　六畫亦離也四象八卦皆離也以離居離禮文錯然</span>
<span class='tline' id='l406' data-llen='9050:9073'>　之象也夫禮者下人者也敬也者禮之本也敬者質</span>
<span class='tline' id='l407' data-llen='9073:9096'>　也禮者文也陽為質隂為文以陽剛之德居文明之</span>
<span class='tline' id='l408' data-llen='9096:9119'>　初而在卦之最下為禮而能敬者也故曰无咎禮不</span>
<span class='tline' id='l409' data-llen='9119:9142'>　錯則不成文繁則亂當禮文錯雜之時惟敬為本斯</span>
<span class='tline' id='l410' data-llen='9142:9165'>　可以免於咎矣故子曰履錯之敬以辟咎也孔子曰</span>
<span class='tline' id='l411' data-llen='9165:9188'>　祭與其敬不足而禮有餘不若禮不足而敬有餘也</span>
<span class='tline' id='l412' data-llen='9188:9215'><a onclick="displayPageImage('KR1a0028', 'WYG', '015-23b' );" name="015-23b" class="pb">[015-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9215:9238'>　喪與其哀不足而禮有餘不若禮不足而哀有餘也</span>
<span class='tline' id='l414' data-llen='9238:9247'>　其辟咎之謂乎</span>
<span class='tline' id='l415' data-llen='9247:9265'>六二黄離元吉象曰黄離元吉得中道也</span>
<span class='tline' id='l416' data-llen='9265:9288'>　六二巽也以隂居柔而在下卦之中故曰黄離黄中</span>
<span class='tline' id='l417' data-llen='9288:9311'>　也離明也巽入也入乎離明之中黄離之象也日之</span>
<span class='tline' id='l418' data-llen='9311:9334'>　出也其色赤及其中天也其色黄是以謂之黄離也</span>
<span class='tline' id='l419' data-llen='9334:9357'>　險為虚下為謙中為正體乎謙虚而麗乎中正舍已</span>
<span class='tline' id='l420' data-llen='9357:9380'>　從人以天下為明者也故曰元吉如日中天无所不</span>
<span class='tline' id='l421' data-llen='9380:9407'><a onclick="displayPageImage('KR1a0028', 'WYG', '015-24a' );" name="015-24a" class="pb">[015-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9407:9430'>　照非元吉何以當之或曰六二以隂居柔而位乎地</span>
<span class='tline' id='l423' data-llen='9430:9453'>　人臣之道也而以為火明之象何哉曰此八純之卦</span>
<span class='tline' id='l424' data-llen='9453:9476'>　不以相應為義者也子曰柔麗乎中正故亨六二之</span>
<span class='tline' id='l425' data-llen='9476:9499'>　謂也及其重為上卦則是繼明也故曰重明以麗乎</span>
<span class='tline' id='l426' data-llen='9499:9522'>　正乃化成天下六五之謂也後明既升則前明已没</span>
<span class='tline' id='l427' data-llen='9522:9545'>　故六二有牝牛之象也謂五為君謂二為臣則失之</span>
<span class='tline' id='l428' data-llen='9545:9568'>　矣坤之六五曰黄裳元吉雖在天位而臣道也配乾</span>
<span class='tline' id='l429' data-llen='9568:9591'>　而稱裳也離之六二曰黄離元吉雖在地位而君道</span>
<span class='tline' id='l430' data-llen='9591:9618'><a onclick="displayPageImage('KR1a0028', 'WYG', '015-24b' );" name="015-24b" class="pb">[015-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9618:9641'>　也麗正而稱離矣故子曰黄離元吉得中道也雖有</span>
<span class='tline' id='l432' data-llen='9641:9663'>　堯舜之聰明而不得乎中道其能光宅天下也哉</span>
<span class='tline' id='l433' data-llen='9663:9686'>九三日昃之離不鼓缶而歌則大耋之嗟凶象曰日昃</span>
<span class='tline' id='l434' data-llen='9686:9694'>之離何可久也</span>
<span class='tline' id='l435' data-llen='9694:9717'>　九三上體為兊下體為離以陽居剛而在下卦之上</span>
<span class='tline' id='l436' data-llen='9717:9740'>　故曰日昃之離離明也日過中則昃矣離為日兊為</span>
<span class='tline' id='l437' data-llen='9740:9763'>　夕下卦為晝上卦為夜九三下卦之終日昃之象也</span>
<span class='tline' id='l438' data-llen='9763:9786'>　日昃之明其為明也不久矣故曰不鼓缶而歌則大</span>
<span class='tline' id='l439' data-llen='9786:9813'><a onclick="displayPageImage('KR1a0028', 'WYG', '015-25a' );" name="015-25a" class="pb">[015-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9813:9836'>　耋之嗟凶缶瓦器也鼔之所以節歌按莊周鼓盆而</span>
<span class='tline' id='l441' data-llen='9836:9859'>　歌藺相如進盆并請秦王擊缶漢楊惲仰天擊缶而</span>
<span class='tline' id='l442' data-llen='9859:9882'>　歌烏烏風俗通曰缶所以盛酒漿秦人鼓之以節歌</span>
<span class='tline' id='l443' data-llen='9882:9905'>　詩曰坎其擊缶宛邱之道則鼓缶不特秦聲也簡陋</span>
<span class='tline' id='l444' data-llen='9905:9928'>　之器中國通用之故坎言樽酒簋貳用缶此言鼓缶</span>
<span class='tline' id='l445' data-llen='9928:9951'>　而歌皆坎象也離者坎之變也故有不鼓缶之象焉</span>
<span class='tline' id='l446' data-llen='9951:9974'>　子曰張而不弛文武弗能也弛而不張文武弗為也</span>
<span class='tline' id='l447' data-llen='9974:9997'>　一張一弛文武之道也故君子於向晦宴息之時飲</span>
<span class='tline' id='l448' data-llen='9997:10024'><a onclick="displayPageImage('KR1a0028', 'WYG', '015-25b' );" name="015-25b" class="pb">[015-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10024:10047'>　酒以娛樂鼓缶而嘯歌可也耋老也八十曰耄九十</span>
<span class='tline' id='l450' data-llen='10047:10070'>　曰耋兊為日昃故有大耋之象又為口故有歌嗟之</span>
<span class='tline' id='l451' data-llen='10070:10093'>　象夫有盛必有衰有壯必有老有始必有終有生必</span>
<span class='tline' id='l452' data-llen='10093:10116'>　有死物之常也故夫日昃者一日之老也秋冬者一</span>
<span class='tline' id='l453' data-llen='10116:10139'>　歲之老也耄耋者百年之老也樂天知命安時處順</span>
<span class='tline' id='l454' data-llen='10139:10162'>　則日昃而嘯歌歳終而飲蜡耋老而優游无日而不</span>
<span class='tline' id='l455' data-llen='10162:10185'>　自得矣不能樂天知命而有老大之嗟終能免於死</span>
<span class='tline' id='l456' data-llen='10185:10208'>　乎故曰凶詩云子有酒食何不日鼓瑟且以喜樂且</span>
<span class='tline' id='l457' data-llen='10208:10235'><a onclick="displayPageImage('KR1a0028', 'WYG', '015-26a' );" name="015-26a" class="pb">[015-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10235:10258'>　以永日宛其死矣他人入室其斯之謂也或曰鼓缶</span>
<span class='tline' id='l459' data-llen='10258:10281'>　而歌與大耋之嗟懼不逃乎晝夜之數則聖人何取</span>
<span class='tline' id='l460' data-llen='10281:10304'>　於歌樂乎曰此為耄荒者之戒也人之聰明固有限</span>
<span class='tline' id='l461' data-llen='10304:10327'>　量老雖智而耄及之矣強昏以為明若倦以為勤一</span>
<span class='tline' id='l462' data-llen='10327:10350'>　日二日萬幾其失也多矣釋其重任優游卒歲上智</span>
<span class='tline' id='l463' data-llen='10350:10373'>　之事也是以堯之耄期則求賢而遜之位及其殂落</span>
<span class='tline' id='l464' data-llen='10373:10396'>　百姓如喪考妣穆王耄荒方且作刑以經四方周道</span>
<span class='tline' id='l465' data-llen='10396:10419'>　於是衰微此則歌嗟之辨也故子曰日昃之離何可</span>
<span class='tline' id='l466' data-llen='10419:10446'><a onclick="displayPageImage('KR1a0028', 'WYG', '015-26b' );" name="015-26b" class="pb">[015-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10446:10469'>　久也蠱之上九貴乎髙尚其事離之九三貴乎鼓缶</span>
<span class='tline' id='l468' data-llen='10469:10485'>　而歌消息盈虚與時偕行之義也</span>
<span class='tline' id='l469' data-llen='10485:10508'>九四突如其來如焚如死如棄如象曰突如其來如无</span>
<span class='tline' id='l470' data-llen='10508:10513'>所容也</span>
<span class='tline' id='l471' data-llen='10513:10536'>　九四上體為離下體為兊以陽居柔而在上卦之下</span>
<span class='tline' id='l472' data-llen='10536:10559'>　故曰突如其來如六四繼明之初而不當其位不順</span>
<span class='tline' id='l473' data-llen='10559:10582'>　之子也其體為兊兊居酉位晝夜之交昏瞑之際月</span>
<span class='tline' id='l474' data-llen='10582:10605'>　將升而未明也而其體為離離為火日之既入月之</span>
<span class='tline' id='l475' data-llen='10605:10632'><a onclick="displayPageImage('KR1a0028', 'WYG', '015-27a' );" name="015-27a" class="pb">[015-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10632:10655'>　方升而有赫然之明突然而來者燎原之火也古者</span>
<span class='tline' id='l477' data-llen='10655:10678'>　謂子不順為突九三耋而不傳九四不待其萌而傳</span>
<span class='tline' id='l478' data-llen='10678:10701'>　悖逆之節譬若燎原之火突如其來如也州吁商臣</span>
<span class='tline' id='l479' data-llen='10701:10724'>　是其人矣故曰焚如死如棄如書曰若火之燎于原</span>
<span class='tline' id='l480' data-llen='10724:10747'>　不可嚮邇其猶可撲㓕焚如者不可嚮邇也死如棄</span>
<span class='tline' id='l481' data-llen='10747:10770'>　如者猶可撲㓕也古者凶人之喪不居兆域死而棄</span>
<span class='tline' id='l482' data-llen='10770:10793'>　之投畀豺虎天地人神之所不容也故子曰突如其</span>
<span class='tline' id='l483' data-llen='10793:10806'>　來如无所容也突一作突</span>
<span class='tline' id='l484' data-llen='10806:10833'><a onclick="displayPageImage('KR1a0028', 'WYG', '015-27b' );" name="015-27b" class="pb">[015-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='10833:10855'>六五出涕沱若戚嗟若吉象曰六五之吉離王公也</span>
<span class='tline' id='l486' data-llen='10855:10878'>　六五巽也以隂居剛而在上卦之中故曰出涕沱若</span>
<span class='tline' id='l487' data-llen='10878:10901'>　戚嗟若六五繼明而麗正者也何謂正曰天下之動</span>
<span class='tline' id='l488' data-llen='10901:10924'>　貞夫一者也君父之所命國人之所立斯為正矣然</span>
<span class='tline' id='l489' data-llen='10924:10947'>　而以柔居尊而有九四之逼凶焰熾烈不可嚮邇故</span>
<span class='tline' id='l490' data-llen='10947:10970'>　至於涕泣而憂嗟巽為多白眼故有出涕戚嗟之象</span>
<span class='tline' id='l491' data-llen='10970:10993'>　夫繼統守成之君生於深宫之中長於婦人之手未</span>
<span class='tline' id='l492' data-llen='10993:11016'>　嘗知哀未嘗知憂未嘗知懼自非上聖鮮不以逸豫</span>
<span class='tline' id='l493' data-llen='11016:11043'><a onclick="displayPageImage('KR1a0028', 'WYG', '015-28a' );" name="015-28a" class="pb">[015-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='11043:11066'>　驕奢而失之者方其嗣位之初遭家多難至於出涕</span>
<span class='tline' id='l495' data-llen='11066:11089'>　而憂嗟乃所以為之儆戒也故曰吉六五體巽而承</span>
<span class='tline' id='l496' data-llen='11089:11112'>　於上九其亦信順尚賢之義乎是以係之吉也子曰</span>
<span class='tline' id='l497' data-llen='11112:11135'>　六五之吉離王公也離麗也王公者以位言之也在</span>
<span class='tline' id='l498' data-llen='11135:11158'>　天下為王在一國為公也位也者聖人之大寶也位</span>
<span class='tline' id='l499' data-llen='11158:11181'>　定而不敢爭者逆順之形判矣啟既嗣位天下皆曰</span>
<span class='tline' id='l500' data-llen='11181:11199'>　吾君之子也雖有扈之強烏能陵之哉</span>
<span class='tline' id='l501' data-llen='11199:11222'>上九王用出征有嘉折首獲匪其醜无咎象曰王用出</span>
<span class='tline' id='l502' data-llen='11222:11249'><a onclick="displayPageImage('KR1a0028', 'WYG', '015-28b' );" name="015-28b" class="pb">[015-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='11249:11256'>征以正邦也</span>
<span class='tline' id='l504' data-llen='11256:11279'>　上九離也以陽居柔而在一卦之上故曰王用出征</span>
<span class='tline' id='l505' data-llen='11279:11302'>　六五王也而九居其上王之所用以出征也離為甲</span>
<span class='tline' id='l506' data-llen='11302:11325'>　胄為戈兵故有出征之象詩云王于出征以匡王國</span>
<span class='tline' id='l507' data-llen='11325:11348'>　王于出征以佐天子是也管蔡之難周公東征應其</span>
<span class='tline' id='l508' data-llen='11348:11371'>　義矣故曰有嘉折首獲匪其醜嘉美也謂有功也猶</span>
<span class='tline' id='l509' data-llen='11371:11394'>　言膚功美績是也或曰嘉配也六爻无應故六五之</span>
<span class='tline' id='l510' data-llen='11394:11417'>　於上九得稱嘉也首元惡也殱厥渠魁脅從罔治折</span>
<span class='tline' id='l511' data-llen='11417:11444'><a onclick="displayPageImage('KR1a0028', 'WYG', '015-29a' );" name="015-29a" class="pb">[015-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='11444:11467'>　首之謂也醜類也自西自東自南自北無思不服獲</span>
<span class='tline' id='l513' data-llen='11467:11490'>　匪其醜之謂也九四體兊兊為毁折故有折首之象</span>
<span class='tline' id='l514' data-llen='11490:11513'>　下卦三爻雖非其應而皆為所畜故有獲匪其醜之</span>
<span class='tline' id='l515' data-llen='11513:11536'>　象詩云執訊獲醜而此言獲匪其醜者武王克商通</span>
<span class='tline' id='l516' data-llen='11536:11559'>　道于九夷八蠻成王既伐東夷肅慎來賀斯其義矣</span>
<span class='tline' id='l517' data-llen='11559:11582'>　故曰四征弗庭綏厥兆民六服羣辟罔不承德又何</span>
<span class='tline' id='l518' data-llen='11582:11605'>　咎之有哉故子曰王用出征以正邦也征之為言正</span>
<span class='tline' id='l519' data-llen='11605:11628'>　也征一而正百斯之謂正邦也不曰吉而曰无咎者</span>
<span class='tline' id='l520' data-llen='11628:11655'><a onclick="displayPageImage('KR1a0028', 'WYG', '015-29b' );" name="015-29b" class="pb">[015-29b] <img width="20"  src="/static/img/kanseki-5.png"/></a></span>
<span class='tline' id='l521' data-llen='11655:11678'>　干戈之事无咎為難矣王肅本下有二句獲匪其醜</span>
<span class='tline' id='l522' data-llen='11678:11689'>　大有功也今本脫之</span>
<span class='tline' id='l523' data-llen='11689:11692'>　</span>
<span class='tline' id='l524' data-llen='11692:11695'>　</span>
<span class='tline' id='l525' data-llen='11695:11698'>　</span>
<span class='tline' id='l526' data-llen='11698:11701'>　</span>
<span class='tline' id='l527' data-llen='11701:11704'>　</span>
<span class='tline' id='l528' data-llen='11704:11718'>　周易經傳集解坎離卷十五</span>
</p>
<p>
</p>
  </div>
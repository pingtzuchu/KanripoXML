<div id="txtcont" class="span9" style="position: relative;">
    <p>
<span class='tline' id='l7' data-llen='159:185'><a onclick="displayPageImage('KR1a0028', 'WYG', '035-1a' );" name="035-1a" class="pb">[035-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='185:193'>欽定四庫全書</span>
<span class='tline' id='l9' data-llen='193:206'>　周易經傳集解卷三十五</span>
<span class='tline' id='l10' data-llen='206:227'>　　　　　　　　　　　　　宋　林栗　撰</span>
<span class='tline' id='l11' data-llen='227:231'>文言</span>
<span class='tline' id='l12' data-llen='231:254'>昔者聖人之作易也幽贊於神明而生蓍參天兩地而</span>
<span class='tline' id='l13' data-llen='254:277'>倚數觀變於隂陽而立卦發揮於剛柔而生爻和順於</span>
<span class='tline' id='l14' data-llen='277:293'>道徳而理於義窮理盡性以至於命</span>
<span class='tline' id='l15' data-llen='293:316'>　繫辭言包犧氏仰觀俯察近取諸身逺取諸物於是</span>
<span class='tline' id='l16' data-llen='316:342'><a onclick="displayPageImage('KR1a0028', 'WYG', '035-1b' );" name="035-1b" class="pb">[035-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='342:365'>　始作八卦其取之也固已不一而足於此又言聖人</span>
<span class='tline' id='l18' data-llen='365:388'>　作易幽贊於神明而生蓍參天兩地而倚數觀變於</span>
<span class='tline' id='l19' data-llen='388:411'>　隂陽而立卦發揮於剛柔而生爻者其文王周公之</span>
<span class='tline' id='l20' data-llen='411:434'>　謂乎子曰天生神物聖人則之又曰是興神物以前</span>
<span class='tline' id='l21' data-llen='434:458'>　民用然則幽𨼆之中神明贊之是生神物以開聖治</span>
<span class='tline' id='l22' data-llen='458:481'>　古先所傳不可誣也近世儒者或不取禎祥之論遂</span>
<span class='tline' id='l23' data-llen='481:504'>　以生蓍與倚數立卦生爻同義不知生蓍之與倚數</span>
<span class='tline' id='l24' data-llen='504:527'>　何以别而為二乎所謂天生神物聖人則之者又將</span>
<span class='tline' id='l25' data-llen='527:553'><a onclick="displayPageImage('KR1a0028', 'WYG', '035-2a' );" name="035-2a" class="pb">[035-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='553:576'>　何謂也夫蓍一本而百莖葢得大衍之數二焉聖人</span>
<span class='tline' id='l27' data-llen='576:599'>　用其半參取於天兩取於地而依五十之蓍以定大</span>
<span class='tline' id='l28' data-llen='599:622'>　衍之數是之謂倚數也參取於天一三五也兩取於</span>
<span class='tline' id='l29' data-llen='622:645'>　地二與四也一三五合而為九二與四合而為六參</span>
<span class='tline' id='l30' data-llen='645:668'>　兩者五也九六者十五也十而五之者五十也是參</span>
<span class='tline' id='l31' data-llen='668:691'>　天兩地之積也或曰蓍百莖而用其半何也曰聖人</span>
<span class='tline' id='l32' data-llen='691:714'>　中天地而立人極故天地之數取其五以為宗八卦</span>
<span class='tline' id='l33' data-llen='714:737'>　之數取其四以為揲四象之數取其二以為變用蓍</span>
<span class='tline' id='l34' data-llen='737:763'><a onclick="displayPageImage('KR1a0028', 'WYG', '035-2b' );" name="035-2b" class="pb">[035-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='763:786'>　之半不亦宜乎五十之蓍兩儀四象其隂陽之變無</span>
<span class='tline' id='l36' data-llen='786:809'>　窮得九六者為乾坤得七八者為六子四象列而八</span>
<span class='tline' id='l37' data-llen='809:832'>　卦成八卦成而六十四象於是乎立卦卦立矣然後</span>
<span class='tline' id='l38' data-llen='832:855'>　發揮六畫於剛柔之位於是乎生爻隂陽者言其氣</span>
<span class='tline' id='l39' data-llen='855:878'>　也剛柔者言其體也由蓍而倚數由數而立卦由卦</span>
<span class='tline' id='l40' data-llen='878:901'>　而生爻凡此皆本於道徳而出之者也故曰和順於</span>
<span class='tline' id='l41' data-llen='901:924'>　道徳而理於義道者尊也徳之原也徳者得也道之</span>
<span class='tline' id='l42' data-llen='924:947'>　繼也義者宜也徳之發也由道而後徳由徳而後義</span>
<span class='tline' id='l43' data-llen='947:973'><a onclick="displayPageImage('KR1a0028', 'WYG', '035-3a' );" name="035-3a" class="pb">[035-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='973:996'>　順流而下者也故曰和曰順曰理道寓乎數和之則</span>
<span class='tline' id='l45' data-llen='996:1019'>　无乖徳成乎卦順之則不逆義陳乎爻理之則不亂</span>
<span class='tline' id='l46' data-llen='1019:1042'>　隂陽之謂道仁義之謂徳剛柔之謂義義也者理也</span>
<span class='tline' id='l47' data-llen='1042:1065'>　徳也者性也道也者命也學者必將反而求之泝流</span>
<span class='tline' id='l48' data-llen='1065:1088'>　以達其源故曰窮理盡性以至於命由理而後性由</span>
<span class='tline' id='l49' data-llen='1088:1111'>　性而後命此則泝流而上者也故曰窮曰盡曰至理</span>
<span class='tline' id='l50' data-llen='1111:1134'>　在於物必先窮之然後可以言性性存乎已必先盡</span>
<span class='tline' id='l51' data-llen='1134:1157'>　之然後可以言命命受於天非人力之所為至焉而</span>
<span class='tline' id='l52' data-llen='1157:1183'><a onclick="displayPageImage('KR1a0028', 'WYG', '035-3b' );" name="035-3b" class="pb">[035-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1183:1206'>　已矣至之為言極矣不可以有加矣中庸曰自誠明</span>
<span class='tline' id='l54' data-llen='1206:1229'>　謂之性自明誠謂之教自明而誠者和順於道徳而</span>
<span class='tline' id='l55' data-llen='1229:1250'>　理於義也自誠而明者窮理盡性以至於命也</span>
<span class='tline' id='l56' data-llen='1250:1273'>元者善之長也亨者嘉之㑹也利者義之和也貞者事</span>
<span class='tline' id='l57' data-llen='1273:1296'>之幹也君子體仁足以長人嘉㑹足以合禮利物足以</span>
<span class='tline' id='l58' data-llen='1296:1319'>和義貞固足以幹事君子行此四徳者故曰乾元亨利</span>
<span class='tline' id='l59' data-llen='1319:1343'>貞初九曰潛龍勿用何謂也子曰龍徳而𨼆者也不易</span>
<span class='tline' id='l60' data-llen='1343:1366'>乎世不成乎名遯世无悶不見是而无悶樂則行之憂</span>
<span class='tline' id='l61' data-llen='1366:1392'><a onclick="displayPageImage('KR1a0028', 'WYG', '035-4a' );" name="035-4a" class="pb">[035-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1392:1415'>則違之確乎其不可扷潛龍也九二曰見龍在田利見</span>
<span class='tline' id='l63' data-llen='1415:1438'>大人何謂也子曰龍徳而正中者也庸言之信庸行之</span>
<span class='tline' id='l64' data-llen='1438:1461'>謹閑邪存其誠善世而不伐徳博而化易曰見龍在田</span>
<span class='tline' id='l65' data-llen='1461:1484'>利見大人君徳也九三曰君子終日乾乾夕惕若厲无</span>
<span class='tline' id='l66' data-llen='1484:1507'>咎何謂也子曰君子進徳修業忠信所以進徳也修辭</span>
<span class='tline' id='l67' data-llen='1507:1530'>立其誠所以居業也知至至之可與幾也知終終之可</span>
<span class='tline' id='l68' data-llen='1530:1553'>與存義也是故居上位而不驕在下位而不憂故乾乾</span>
<span class='tline' id='l69' data-llen='1553:1576'>因其時而惕雖危无咎矣九四曰或躍在淵无咎何謂</span>
<span class='tline' id='l70' data-llen='1576:1602'><a onclick="displayPageImage('KR1a0028', 'WYG', '035-4b' );" name="035-4b" class="pb">[035-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1602:1625'>也子曰上下無常非為邪也進退无恒非離羣也君子</span>
<span class='tline' id='l72' data-llen='1625:1648'>進徳修業欲及時也故无咎九五曰飛龍在天利見大</span>
<span class='tline' id='l73' data-llen='1648:1671'>人何謂也子曰同聲相應同氣相求水流濕火就燥雲</span>
<span class='tline' id='l74' data-llen='1671:1694'>從龍風從虎聖人作而萬物覩木乎天者親上本乎地</span>
<span class='tline' id='l75' data-llen='1694:1718'>者親下則各從其𩔖也上九曰亢龍有悔何謂也子曰</span>
<span class='tline' id='l76' data-llen='1718:1741'>貴而无位髙而无民賢人在下位而无輔是以動而有</span>
<span class='tline' id='l77' data-llen='1741:1764'>悔也潛龍勿用下也見龍在田時舍也終日乾乾行事</span>
<span class='tline' id='l78' data-llen='1764:1787'>也或躍在淵自試也飛龍在天上治也亢龍有悔窮之</span>
<span class='tline' id='l79' data-llen='1787:1813'><a onclick="displayPageImage('KR1a0028', 'WYG', '035-5a' );" name="035-5a" class="pb">[035-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1813:1836'>災也乾元用九天下治也潛龍勿用陽氣潛藏見龍在</span>
<span class='tline' id='l81' data-llen='1836:1859'>田天下文明終日乾乾與時偕行或躍在淵乾道乃革</span>
<span class='tline' id='l82' data-llen='1859:1882'>飛龍在天乃位乎天徳亢龍有悔與時偕極乾元用九</span>
<span class='tline' id='l83' data-llen='1882:1905'>乃見天則乾元者始而亨者也利貞者性情也乾始能</span>
<span class='tline' id='l84' data-llen='1905:1928'>以美利利天下不言所利大矣哉大哉乾乎剛徤中正</span>
<span class='tline' id='l85' data-llen='1928:1951'>純粹精也六爻發揮旁通情也時乘六龍以御天也雲</span>
<span class='tline' id='l86' data-llen='1951:1974'>行雨施天下平也君子以成徳為行日可見之行也潛</span>
<span class='tline' id='l87' data-llen='1974:1998'>之為言也𨼆而未見行而未成是以君子弗用也君子</span>
<span class='tline' id='l88' data-llen='1998:2024'><a onclick="displayPageImage('KR1a0028', 'WYG', '035-5b' );" name="035-5b" class="pb">[035-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2024:2047'>學以聚之問以辨之寛以居之仁以行之易曰見龍在</span>
<span class='tline' id='l90' data-llen='2047:2070'>田利見大人君徳也九三重剛而不中上不在天下不</span>
<span class='tline' id='l91' data-llen='2070:2093'>在田故乾乾因其時而惕雖危无咎矣九四重剛而不</span>
<span class='tline' id='l92' data-llen='2093:2116'>中正上不在天下不在田中不在人故或之或之者疑</span>
<span class='tline' id='l93' data-llen='2116:2139'>之也故无咎夫大人者與天地合其徳與日月合其明</span>
<span class='tline' id='l94' data-llen='2139:2162'>與四時合其序與鬼神合其吉凶先天而天弗違後天</span>
<span class='tline' id='l95' data-llen='2162:2185'>而奉天時天且弗違而况於人乎况於鬼神乎亢之為</span>
<span class='tline' id='l96' data-llen='2185:2208'>言也知進而不知退知存而不知亡知得而不知喪其</span>
<span class='tline' id='l97' data-llen='2208:2234'><a onclick="displayPageImage('KR1a0028', 'WYG', '035-6a' );" name="035-6a" class="pb">[035-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2234:2257'>唯聖人乎知進退存亡而不失其正者其唯聖人乎坤</span>
<span class='tline' id='l99' data-llen='2257:2280'>至柔而動也剛至静而徳方後得主而有常含萬物而</span>
<span class='tline' id='l100' data-llen='2280:2303'>化光坤道其順乎承天而時行積善之家必有餘慶積</span>
<span class='tline' id='l101' data-llen='2303:2326'>不善之家必有餘殃臣弑其君子弑其父非一朝一夕</span>
<span class='tline' id='l102' data-llen='2326:2349'>之故其所由來者漸矣由辨之不早辯也易曰履霜堅</span>
<span class='tline' id='l103' data-llen='2349:2372'>氷至葢言順也直其正也方其義也君子敬以直内義</span>
<span class='tline' id='l104' data-llen='2372:2395'>以方外敬義立而徳不孤直方大不習无不利則不疑</span>
<span class='tline' id='l105' data-llen='2395:2418'>其所行也隂雖有美含之以從王事弗敢成也地道也</span>
<span class='tline' id='l106' data-llen='2418:2444'><a onclick="displayPageImage('KR1a0028', 'WYG', '035-6b' );" name="035-6b" class="pb">[035-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2444:2467'>妻道也臣道也地道无成而代有終也天地變化草木</span>
<span class='tline' id='l108' data-llen='2467:2491'>蕃天道閉賢人𨼆易曰括囊无咎无譽葢言謹也君子</span>
<span class='tline' id='l109' data-llen='2491:2514'>黄中通理正位居體美在其中而暢於四肢發於事業</span>
<span class='tline' id='l110' data-llen='2514:2537'>美之至也隂疑於陽必戰為其嫌於无陽也故稱龍焉</span>
<span class='tline' id='l111' data-llen='2537:2562'>猶未離其類也故稱血焉夫𤣥黄者天地之雜也天𤣥</span>
<span class='tline' id='l112' data-llen='2562:2585'>而地黄昔者聖人之作易也將以順性命之理是以立</span>
<span class='tline' id='l113' data-llen='2585:2608'>天之道曰隂與陽立地之道曰柔與剛立人之道曰仁</span>
<span class='tline' id='l114' data-llen='2608:2631'>與義兼三才而兩之故易六畫而成卦分隂分陽迭用</span>
<span class='tline' id='l115' data-llen='2631:2657'><a onclick="displayPageImage('KR1a0028', 'WYG', '035-7a' );" name="035-7a" class="pb">[035-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2657:2680'>柔剛故易六位而成章數往者順知來者逆是故易逆</span>
<span class='tline' id='l117' data-llen='2680:2684'>數也</span>
<span class='tline' id='l118' data-llen='2684:2707'>　此章申言性命之理前以逆數之此復順言之前以</span>
<span class='tline' id='l119' data-llen='2707:2730'>　序陳之此復錯揉之其義則一而已理亦性也性亦</span>
<span class='tline' id='l120' data-llen='2730:2753'>　命也命在乎天理在乎地性存乎人是以立天之道</span>
<span class='tline' id='l121' data-llen='2753:2776'>　曰隂與陽者上二畫也立地之道曰柔與剛者下二</span>
<span class='tline' id='l122' data-llen='2776:2799'>　畫也立人之道曰仁與義者中二畫也此之謂順也</span>
<span class='tline' id='l123' data-llen='2799:2822'>　兼三才而兩之故隂陽仁義剛柔六畫而成卦分隂</span>
<span class='tline' id='l124' data-llen='2822:2848'><a onclick="displayPageImage('KR1a0028', 'WYG', '035-7b' );" name="035-7b" class="pb">[035-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2848:2871'>　陽之畫而迭用於剛柔之位故初二三四五上六位</span>
<span class='tline' id='l126' data-llen='2871:2894'>　而成章畫自上而下故曰數往者順位自下而上故</span>
<span class='tline' id='l127' data-llen='2894:2917'>　曰知來者逆和順於道徳而理於義者數往之謂也</span>
<span class='tline' id='l128' data-llen='2917:2940'>　窮理盡性以至於命者知來之謂也卦既立矣爻既</span>
<span class='tline' id='l129' data-llen='2940:2963'>　陳矣則初上者本末之地始終之序故曰易逆數也</span>
<span class='tline' id='l130' data-llen='2963:2986'>　數讀如數往之數由下而數之至於上也隂陽氣也</span>
<span class='tline' id='l131' data-llen='2986:3009'>　柔剛體也畫以氣言在天成象也位以體言在地成</span>
<span class='tline' id='l132' data-llen='3009:3032'>　形也畫順而下陽之降也位遡而上隂之升也夫易</span>
<span class='tline' id='l133' data-llen='3032:3058'><a onclick="displayPageImage('KR1a0028', 'WYG', '035-8a' );" name="035-8a" class="pb">[035-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3058:3081'>　之為書隂陽剛柔而已世之儒者知天之為陽地之</span>
<span class='tline' id='l135' data-llen='3081:3104'>　為隂乾之為剛坤之為柔而不知天之道固備乎隂</span>
<span class='tline' id='l136' data-llen='3104:3127'>　陽地之道固全乎柔剛也知天道曰隂陽地道曰柔</span>
<span class='tline' id='l137' data-llen='3127:3150'>　剛而不知天之道亦兼乎柔剛地之道亦足乎隂陽</span>
<span class='tline' id='l138' data-llen='3150:3173'>　也近取諸人男屬乎陽女屬乎隂男稟乎剛女稟乎</span>
<span class='tline' id='l139' data-llen='3173:3196'>　柔然一人之身有不備乎隂陽剛柔者哉五藏六腑</span>
<span class='tline' id='l140' data-llen='3196:3219'>　四肢百體各有隂陽剛柔之配然一體之中有不備</span>
<span class='tline' id='l141' data-llen='3219:3242'>　乎隂陽剛柔者哉此易之所以分隂分陽而迭用柔</span>
<span class='tline' id='l142' data-llen='3242:3268'><a onclick="displayPageImage('KR1a0028', 'WYG', '035-8b' );" name="035-8b" class="pb">[035-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3268:3291'>　剛之義也愚謂天地定位而下方是説卦之文自昔</span>
<span class='tline' id='l144' data-llen='3291:3314'>　者聖人二段至易逆數也當合文言為一篇葢先儒</span>
<span class='tline' id='l145' data-llen='3314:3337'>　既取文言分繫於乾坤而其首末附入於此自六位</span>
<span class='tline' id='l146' data-llen='3337:3360'>　而成章下文又脱數往者順以下十四字然去聖乆</span>
<span class='tline' id='l147' data-llen='3360:3376'>　逺無所質疑姑志於此以俟來哲</span>
<span class='tline' id='l148' data-llen='3376:3380'>説卦</span>
<span class='tline' id='l149' data-llen='3380:3403'>天地定位山澤通氣雷風相薄水火不相射八卦相錯</span>
<span class='tline' id='l150' data-llen='3403:3426'>雷以動之風以散之雨以潤之日以烜之艮以止之兑</span>
<span class='tline' id='l151' data-llen='3426:3452'><a onclick="displayPageImage('KR1a0028', 'WYG', '035-9a' );" name="035-9a" class="pb">[035-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3452:3465'>以説之乾以君之坤以藏之</span>
<span class='tline' id='l153' data-llen='3465:3488'>　天髙以覆地地下以承天是謂定位山氣流於澤澤</span>
<span class='tline' id='l154' data-llen='3488:3511'>　氣蒸於山是謂通氣雷遇風而震風遇雷而怒是謂</span>
<span class='tline' id='l155' data-llen='3511:3534'>　相薄水入火而焦火入水而滅是謂不相射此八物</span>
<span class='tline' id='l156' data-llen='3534:3557'>　也而八卦象之故相錯而成六十四也天地之間一</span>
<span class='tline' id='l157' data-llen='3557:3580'>　物之生非是八者不能以成雷以動之而後生風以</span>
<span class='tline' id='l158' data-llen='3580:3603'>　散之而後拆雨以潤之而後滋日以烜之而後暢艮</span>
<span class='tline' id='l159' data-llen='3603:3626'>　以止之而後成兑以説之而後遂乾以君之而得其</span>
<span class='tline' id='l160' data-llen='3626:3652'><a onclick="displayPageImage('KR1a0028', 'WYG', '035-9b' );" name="035-9b" class="pb">[035-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3652:3675'>　所覆坤以藏之而得其所歸然雷風雨日則言其物</span>
<span class='tline' id='l162' data-llen='3675:3698'>　艮兑乾坤則稱其名何也王肅云互相備也愚謂動</span>
<span class='tline' id='l163' data-llen='3698:3721'>　入陷麗非全美之名而雷風雨日有不測之用名不</span>
<span class='tline' id='l164' data-llen='3721:3744'>　足故言其物也天地山澤乃一定之體而徤順止説</span>
<span class='tline' id='l165' data-llen='3744:3767'>　有成物之功物不足故稱其名也前言天地而後及</span>
<span class='tline' id='l166' data-llen='3767:3790'>　六子後言六子而終於乾坤者明八卦之循環也自</span>
<span class='tline' id='l167' data-llen='3790:3813'>　此以下或雜乾坤於六子之中或遺乾坤於六子之</span>
<span class='tline' id='l168' data-llen='3813:3822'>　外皆相錯義也</span>
<span class='tline' id='l169' data-llen='3822:3849'><a onclick="displayPageImage('KR1a0028', 'WYG', '035-10a' );" name="035-10a" class="pb">[035-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3849:3872'>帝出乎震齊乎巽相見乎離致役乎坤説言乎兑戰乎</span>
<span class='tline' id='l171' data-llen='3872:3895'>乾勞乎坎成言乎艮萬物出乎震震東方也齊乎巽巽</span>
<span class='tline' id='l172' data-llen='3895:3918'>東南也齊也者言萬物之潔齊也離也者明也萬物皆</span>
<span class='tline' id='l173' data-llen='3918:3941'>相見南方之卦也聖人南面而聴天下嚮明而治葢取</span>
<span class='tline' id='l174' data-llen='3941:3964'>諸此也坤也者地也萬物皆致養焉故曰致役乎坤兑</span>
<span class='tline' id='l175' data-llen='3964:3987'>正秋也萬物之所説也故曰説言乎兑戰乎乾乾西北</span>
<span class='tline' id='l176' data-llen='3987:4010'>之卦也言隂陽相薄也坎者水也正北方之卦也勞卦</span>
<span class='tline' id='l177' data-llen='4010:4033'>也萬物之所歸也故曰勞乎坎艮東北之卦也萬物之</span>
<span class='tline' id='l178' data-llen='4033:4060'><a onclick="displayPageImage('KR1a0028', 'WYG', '035-10b' );" name="035-10b" class="pb">[035-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4060:4083'>所成終而所成始也故曰成言乎艮神也者妙萬物而</span>
<span class='tline' id='l180' data-llen='4083:4106'>為言者也動萬物者莫疾乎雷撓萬物者莫疾乎風燥</span>
<span class='tline' id='l181' data-llen='4106:4129'>萬物者莫熯乎火説萬物者莫説乎澤潤萬物者莫潤</span>
<span class='tline' id='l182' data-llen='4129:4152'>乎水終萬物始萬物者莫盛乎艮故水火相逮雷風不</span>
<span class='tline' id='l183' data-llen='4152:4170'>相悖山澤通氣然後能變化既成萬物也</span>
<span class='tline' id='l184' data-llen='4170:4193'>　帝者萬物之宰也帝出乎震則萬物不得不出萬物</span>
<span class='tline' id='l185' data-llen='4193:4216'>　成乎艮則帝之功亦成矣出而潔齊而相見見而致</span>
<span class='tline' id='l186' data-llen='4216:4239'>　養養而後説説而後戰戰而後勞勞而後成成而後</span>
<span class='tline' id='l187' data-llen='4239:4266'><a onclick="displayPageImage('KR1a0028', 'WYG', '035-11a' );" name="035-11a" class="pb">[035-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4266:4289'>　出自然之序也聖人為其語簡復從而釋之震東方</span>
<span class='tline' id='l189' data-llen='4289:4312'>　也於時而春於日為旦物動而出也巽東南也春夏</span>
<span class='tline' id='l190' data-llen='4312:4335'>　之交辰已之間潔齊而未用也離南方也於時為夏</span>
<span class='tline' id='l191' data-llen='4335:4358'>　於日為中向明而利見坤西南也夏秋之交未申之</span>
<span class='tline' id='l192' data-llen='4358:4381'>　間致役而遂養也兑西方也於時為秋於日為晡物</span>
<span class='tline' id='l193' data-llen='4381:4404'>　息而相説也乾西北也秋冬之交戌亥之間隂盛而</span>
<span class='tline' id='l194' data-llen='4404:4427'>　疑陽相薄而戰也坎北方也於時為冬於日為中物</span>
<span class='tline' id='l195' data-llen='4427:4450'>　息而相勞也艮東北也冬春之交丑寅之間歸者成</span>
<span class='tline' id='l196' data-llen='4450:4477'><a onclick="displayPageImage('KR1a0028', 'WYG', '035-11b' );" name="035-11b" class="pb">[035-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4477:4500'>　終而出者成始也聖人之言葢有所互明焉故曰離</span>
<span class='tline' id='l198' data-llen='4500:4523'>　也者明也則坎之為幽震之為旦兑之為暮可知矣</span>
<span class='tline' id='l199' data-llen='4523:4546'>　坤也者地也則乾之為天艮之為山兑之為澤可知</span>
<span class='tline' id='l200' data-llen='4546:4569'>　矣坎者水也則離之為火震巽之為木乾兑之為金</span>
<span class='tline' id='l201' data-llen='4569:4592'>　坤艮之為土可知矣坎勞卦也則離之為暇震之為</span>
<span class='tline' id='l202' data-llen='4592:4615'>　作兑之為息可知矣聖人嚮明而治葢取諸此也則</span>
<span class='tline' id='l203' data-llen='4615:4638'>　昧爽丕顯嚮晦入息從可知矣聴天下云者達四聰</span>
<span class='tline' id='l204' data-llen='4638:4661'>　之義也彼豐其屋蔀其家者所聴止於近習而已震</span>
<span class='tline' id='l205' data-llen='4661:4688'><a onclick="displayPageImage('KR1a0028', 'WYG', '035-12a' );" name="035-12a" class="pb">[035-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4688:4711'>　離坎言方而乾艮巽不言者四維也坤兑不及方者</span>
<span class='tline' id='l207' data-llen='4711:4734'>　言物之養莫如地言物之説莫如秋也離坎言方而</span>
<span class='tline' id='l208' data-llen='4734:4757'>　兼其時物者南與明皆物之所觀北與水皆物之所</span>
<span class='tline' id='l209' data-llen='4757:4780'>　歸也蘇氏曰二言衍文也古者説兑通或無言者或</span>
<span class='tline' id='l210' data-llen='4780:4803'>　從言者訛而加之耳當曰説乎兑誠乎艮誠者物之</span>
<span class='tline' id='l211' data-llen='4803:4826'>　終始不誠無物故曰誠乎艮也或曰八卦之配於五</span>
<span class='tline' id='l212' data-llen='4826:4849'>　行坎水離火兑金震木四時之物各位其方者也乾</span>
<span class='tline' id='l213' data-llen='4849:4872'>　金西北巽木東南何也曰水火生而可用也金木成</span>
<span class='tline' id='l214' data-llen='4872:4899'><a onclick="displayPageImage('KR1a0028', 'WYG', '035-12b' );" name="035-12b" class="pb">[035-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4899:4922'>　而後可用也故巽位於東南乾位於西北皆其成也</span>
<span class='tline' id='l216' data-llen='4922:4945'>　八卦之物乾為金巽為木而不言於震兑者以其未</span>
<span class='tline' id='l217' data-llen='4945:4968'>　成也坤位西南艮位東北而俱為土何也曰四時之</span>
<span class='tline' id='l218' data-llen='4968:4991'>　季土用其事其在東南也畏於木其在西北也遜於</span>
<span class='tline' id='l219' data-llen='4991:5014'>　金故其用不足言也其在東北也火以七為之生其</span>
<span class='tline' id='l220' data-llen='5014:5037'>　在西南也水以六為之用故致養於坤而始終乎艮</span>
<span class='tline' id='l221' data-llen='5037:5060'>　也八卦之説坤為地艮為山而俱不言土者以其共</span>
<span class='tline' id='l222' data-llen='5060:5083'>　之也坎為勞卦何也曰夫物勞於用而不勞於生勞</span>
<span class='tline' id='l223' data-llen='5083:5110'><a onclick="displayPageImage('KR1a0028', 'WYG', '035-13a' );" name="035-13a" class="pb">[035-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5110:5133'>　於逆而不勞於順故木之生火火之生土土之生金</span>
<span class='tline' id='l225' data-llen='5133:5156'>　金之生水出於自然未嘗勞也水之生木則有灌溉</span>
<span class='tline' id='l226' data-llen='5156:5179'>　之勞矣自春而夏自夏而秋自秋而冬順而行之未</span>
<span class='tline' id='l227' data-llen='5179:5202'>　嘗勞也自冬而春則有朔易之勞矣故曰坎者水也</span>
<span class='tline' id='l228' data-llen='5202:5225'>　正北方之卦也勞勞也萬物之所歸也因其勞而勞</span>
<span class='tline' id='l229' data-llen='5225:5248'>　之故曰勞乎坎在卦之井木上有水君子以勞民勸</span>
<span class='tline' id='l230' data-llen='5248:5271'>　相葢取諸此也傳曰一則神兩則化子曰知變化之</span>
<span class='tline' id='l231' data-llen='5271:5294'>　道者其知神之所為乎是故妙物者謂之神動之撓</span>
<span class='tline' id='l232' data-llen='5294:5321'><a onclick="displayPageImage('KR1a0028', 'WYG', '035-13b' );" name="035-13b" class="pb">[035-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5321:5344'>　之燥之説之潤之成之者謂之變化化則神矣神則</span>
<span class='tline' id='l234' data-llen='5344:5367'>　化矣水火相逮而不相射雷風相薄而不相悖山髙</span>
<span class='tline' id='l235' data-llen='5367:5390'>　澤下而其氣相通是之謂神所以能變化也或曰山</span>
<span class='tline' id='l236' data-llen='5390:5413'>　澤通氣而終萬物始萬物獨不言山何也曰終始萬</span>
<span class='tline' id='l237' data-llen='5413:5436'>　物山不足以充其義也坎離不言雨日而言水火何</span>
<span class='tline' id='l238' data-llen='5436:5459'>　也曰雨日之功不可同時水火則相逮而濟者也故</span>
<span class='tline' id='l239' data-llen='5459:5482'>　震巽有在天之象而無在地之形艮兑有在地之形</span>
<span class='tline' id='l240' data-llen='5482:5505'>　而無在天之象唯坎離居中在天則為雨日在地則</span>
<span class='tline' id='l241' data-llen='5505:5532'><a onclick="displayPageImage('KR1a0028', 'WYG', '035-14a' );" name="035-14a" class="pb">[035-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5532:5555'>　為水火故言其用則取諸天言其象則取諸地也知</span>
<span class='tline' id='l243' data-llen='5555:5565'>　此者可與言象矣</span>
<span class='tline' id='l244' data-llen='5565:5588'>乾徤也坤順也震動也巽入也坎陷也離麗也艮止也</span>
<span class='tline' id='l245' data-llen='5588:5611'>兑説也乾為馬坤為牛震為龍巽為鷄坎為豕離為雉</span>
<span class='tline' id='l246' data-llen='5611:5634'>艮為狗兑為羊乾為首坤為腹震為足巽為股坎為耳</span>
<span class='tline' id='l247' data-llen='5634:5645'>離為目艮為手兑為口</span>
<span class='tline' id='l248' data-llen='5645:5668'>　至剛不得不徤至柔不得不順徤在下不得不動在</span>
<span class='tline' id='l249' data-llen='5668:5691'>　中不得不陷在上不得不止順在下不得不入在中</span>
<span class='tline' id='l250' data-llen='5691:5718'><a onclick="displayPageImage('KR1a0028', 'WYG', '035-14b' );" name="035-14b" class="pb">[035-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5718:5741'>　不得不麗在上不得不説此天地萬物自然之理也</span>
<span class='tline' id='l252' data-llen='5741:5765'>　而八卦𧰼之故在下有動入之象在中有陷麗之象</span>
<span class='tline' id='l253' data-llen='5765:5788'>　在上有止説之象動近乎徤入近乎順者乾坤之一</span>
<span class='tline' id='l254' data-llen='5788:5811'>　變也徤順無作動入有為此其所以異也及其究也</span>
<span class='tline' id='l255' data-llen='5811:5834'>　則動反為止入反為説其未止也陷於隂其未説也</span>
<span class='tline' id='l256' data-llen='5834:5857'>　麗於陽皆自然之理也徤故為順故為地動故為雷</span>
<span class='tline' id='l257' data-llen='5857:5880'>　雷入故為風陷故為水麗故為火止故為山説故為</span>
<span class='tline' id='l258' data-llen='5880:5903'>　澤徤故為馬順故為牛動故為龍入故為鷄陷故為</span>
<span class='tline' id='l259' data-llen='5903:5930'><a onclick="displayPageImage('KR1a0028', 'WYG', '035-15a' );" name="035-15a" class="pb">[035-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5930:5953'>　豕麗故為雉止故為狗説故為羊是謂逺取諸物也</span>
<span class='tline' id='l261' data-llen='5953:5978'>　首象其尊腹𧰼其虚足𧰼其動股象其隨耳象其通</span>
<span class='tline' id='l262' data-llen='5978:6001'>　目象其明手象其止口象其説是謂近取諸身也或</span>
<span class='tline' id='l263' data-llen='6001:6024'>　曰動為龍入為鷄何義也曰龍動而升騰者也鷄入</span>
<span class='tline' id='l264' data-llen='6024:6047'>　而伏藏者也陷為豕麗為雉何也曰豕汙穢而陷泥</span>
<span class='tline' id='l265' data-llen='6047:6070'>　塗者也雉文明而麗草木者也止為狗説為羊何也</span>
<span class='tline' id='l266' data-llen='6070:6093'>　曰狗遇物而止者也羊見尊而説者也手象其止何</span>
<span class='tline' id='l267' data-llen='6093:6116'>　也曰手動而有所止者也若足之動則無所不至矣</span>
<span class='tline' id='l268' data-llen='6116:6143'><a onclick="displayPageImage('KR1a0028', 'WYG', '035-15b' );" name="035-15b" class="pb">[035-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6143:6166'>　艮亦陽物也豈其不動而已乎故止與静文似而義</span>
<span class='tline' id='l270' data-llen='6166:6189'>　殊矣口象其説何也曰口易説者也説而見於外也</span>
<span class='tline' id='l271' data-llen='6189:6212'>　人之説也宣之於口故喜亦從口喜説之説通乎言</span>
<span class='tline' id='l272' data-llen='6212:6222'>　説之説皆兑象也</span>
<span class='tline' id='l273' data-llen='6222:6245'>乾天也故稱乎父坤地也故稱乎母震一索而得男故</span>
<span class='tline' id='l274' data-llen='6245:6268'>謂之長男巽一索而得女故謂之長女坎再索而得男</span>
<span class='tline' id='l275' data-llen='6268:6291'>故謂之中男離再索而得女故謂之中女艮三索而得</span>
<span class='tline' id='l276' data-llen='6291:6310'>男故謂之少男兑三索而得女故謂之少女</span>
<span class='tline' id='l277' data-llen='6310:6337'><a onclick="displayPageImage('KR1a0028', 'WYG', '035-16a' );" name="035-16a" class="pb">[035-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6337:6361'>　子曰探頥索𨼆鉤深致逺莫大乎蓍龜索搜求也揲</span>
<span class='tline' id='l279' data-llen='6361:6384'>　蓍之䇿四營而成易三變而成爻所以搜索乎幽深</span>
<span class='tline' id='l280' data-llen='6384:6407'>　者也乾三索皆陽也坤三索皆隂也故乾為天而稱</span>
<span class='tline' id='l281' data-llen='6407:6430'>　父坤為地而稱母書曰唯天地萬物父母以其得隂</span>
<span class='tline' id='l282' data-llen='6430:6453'>　陽之純粹而不雜故也乾道成男坤道成女故一索</span>
<span class='tline' id='l283' data-llen='6453:6476'>　而得陽其卦成震則謂之長男再索而得陽其卦成</span>
<span class='tline' id='l284' data-llen='6476:6499'>　坎則謂之中男三索而得陽其卦成艮則謂之少男</span>
<span class='tline' id='l285' data-llen='6499:6522'>　一索而得隂其卦成巽則謂之長女再索而得隂其</span>
<span class='tline' id='l286' data-llen='6522:6549'><a onclick="displayPageImage('KR1a0028', 'WYG', '035-16b' );" name="035-16b" class="pb">[035-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6549:6572'>　卦成離則謂之中女三索而得隂其卦成兑則謂之</span>
<span class='tline' id='l288' data-llen='6572:6592'>　少女男女之辨以剛柔長少之差以先後也</span>
<span class='tline' id='l289' data-llen='6592:6615'>乾為天為圜為君為父為玉為金為寒為氷為大赤為</span>
<span class='tline' id='l290' data-llen='6615:6631'>良馬為老馬為瘠馬為駁馬為木果</span>
<span class='tline' id='l291' data-llen='6631:6654'>　為天天行徤也為圜圜則行也為君為父尊嚴也為</span>
<span class='tline' id='l292' data-llen='6654:6677'>　玉為金堅剛也為寒為氷西北之卦也水得金氣而</span>
<span class='tline' id='l293' data-llen='6677:6700'>　堅凝也為大赤純陽之色也為良馬徤而有德也為</span>
<span class='tline' id='l294' data-llen='6700:6723'>　老馬乆而知險也為瘠馬多骨而能行也為駁馬強</span>
<span class='tline' id='l295' data-llen='6723:6750'><a onclick="displayPageImage('KR1a0028', 'WYG', '035-17a' );" name="035-17a" class="pb">[035-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6750:6773'>　力而百獸之所畏也舊説駁馬食虎豹為木果實也</span>
<span class='tline' id='l297' data-llen='6773:6787'>　陽種也秋冬之交木果成矣</span>
<span class='tline' id='l298' data-llen='6787:6810'>坤為地為母為布為釡為吝嗇為均為子母牛為大輿</span>
<span class='tline' id='l299' data-llen='6810:6824'>為文為衆為柄其於地也為黑</span>
<span class='tline' id='l300' data-llen='6824:6847'>　為地承天而順也為母配父而資生也為布者布帛</span>
<span class='tline' id='l301' data-llen='6847:6870'>　之布經緯而成也為釡者釡鍾之釡寛虚而容也為</span>
<span class='tline' id='l302' data-llen='6870:6893'>　吝嗇隂性也為均純徳也為子母牛母生而子順也</span>
<span class='tline' id='l303' data-llen='6893:6916'>　為大輿上任而下行也為文西南之卦赤白成文也</span>
<span class='tline' id='l304' data-llen='6916:6943'><a onclick="displayPageImage('KR1a0028', 'WYG', '035-17b' );" name="035-17b" class="pb">[035-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6943:6966'>　為衆自二至十倍於乾為柄居物之後也為黑正隂</span>
<span class='tline' id='l306' data-llen='6966:6972'>　之色也</span>
<span class='tline' id='l307' data-llen='6972:6996'>震為雷為龍為𤣥黄為旉為大塗為長子為決躁為蒼</span>
<span class='tline' id='l308' data-llen='6996:7019'>筤竹為萑葦其於馬也為善鳴為馵足為作足為的顙</span>
<span class='tline' id='l309' data-llen='7019:7035'>其於稼也為反生其究為徤為蕃鮮</span>
<span class='tline' id='l310' data-llen='7035:7059'>　為雷陽之動也為龍陽之升也為𤣥黄天地之始交</span>
<span class='tline' id='l311' data-llen='7059:7082'>　也為旉草木之始華也為大塗萬物出而共由也為</span>
<span class='tline' id='l312' data-llen='7082:7105'>　長子一索而得男也為决躁一陽在二陽之下其情</span>
<span class='tline' id='l313' data-llen='7105:7132'><a onclick="displayPageImage('KR1a0028', 'WYG', '035-18a' );" name="035-18a" class="pb">[035-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7132:7155'>　躁怒必决而後已也為蒼筤竹東方之色也為萑葦</span>
<span class='tline' id='l315' data-llen='7155:7178'>　草木之易生者也其於馬也為善鳴陽不得其平動</span>
<span class='tline' id='l316' data-llen='7178:7201'>　而有聲也為作足方動之初自力於行也為馵足隂</span>
<span class='tline' id='l317' data-llen='7201:7224'>　在二其色見於足也為的顙隂在上其色見於顙也</span>
<span class='tline' id='l318' data-llen='7224:7247'>　其於稼也為反生既穫而更生者也上二隂為槀桔</span>
<span class='tline' id='l319' data-llen='7247:7270'>　下一陽為根苖究之言極也極其動為徤極其旉為</span>
<span class='tline' id='l320' data-llen='7270:7293'>　蕃鮮徤者乾之徳蕃鮮者巽之時也一陽之究則為</span>
<span class='tline' id='l321' data-llen='7293:7316'>　三陽之乾其究而變則為一隂之巽也或曰乾之金</span>
<span class='tline' id='l322' data-llen='7316:7343'><a onclick="displayPageImage('KR1a0028', 'WYG', '035-18b' );" name="035-18b" class="pb">[035-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7343:7366'>　玉其為堅剛則同然金變而玉不變玉毁而金不毁</span>
<span class='tline' id='l324' data-llen='7366:7389'>　震之竹葦其為青青則同然竹堅而葦脆葦枯而竹</span>
<span class='tline' id='l325' data-llen='7389:7412'>　不衰其同稱之何也曰言各有當也玉以象其自然</span>
<span class='tline' id='l326' data-llen='7412:7436'>　之粹金以言其百鍊之精竹以象其勁直不禦之𫝑</span>
<span class='tline' id='l327' data-llen='7436:7459'>　葦以象其决躁易衰之情也或曰震東方木也巽東</span>
<span class='tline' id='l328' data-llen='7459:7482'>　南木之餘氣也今震為竹而巽為木何也曰木以漸</span>
<span class='tline' id='l329' data-llen='7482:7504'>　而長至巽而後成竹一枝而干霄是以繫之震也</span>
<span class='tline' id='l330' data-llen='7504:7527'>巽為木為風為長女為繩直為工為白為長為髙為進</span>
<span class='tline' id='l331' data-llen='7527:7554'><a onclick="displayPageImage('KR1a0028', 'WYG', '035-19a' );" name="035-19a" class="pb">[035-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7554:7577'>退為不果為臭其於人也為寡髪為廣顙為多白眼為</span>
<span class='tline' id='l333' data-llen='7577:7589'>近利市三倍其究為躁卦</span>
<span class='tline' id='l334' data-llen='7589:7612'>　為木巽而升也為風巽而入也為長女一索而得女</span>
<span class='tline' id='l335' data-llen='7612:7635'>　也為繩直執柔以齊物也為工隨物以為制也為白</span>
<span class='tline' id='l336' data-llen='7635:7658'>　少隂之色也一陽為蒼三陽為大赤一隂為白三隂</span>
<span class='tline' id='l337' data-llen='7658:7681'>　為大黑也為長為髙以漸而致之也風以况其長木</span>
<span class='tline' id='l338' data-llen='7681:7704'>　以况其髙也為進退為不果隂性欲下而二陽俱升</span>
<span class='tline' id='l339' data-llen='7704:7727'>　也為臭隨風而還無所不入也震為聲巽為臭乾坤</span>
<span class='tline' id='l340' data-llen='7727:7754'><a onclick="displayPageImage('KR1a0028', 'WYG', '035-19b' );" name="035-19b" class="pb">[035-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7754:7777'>　之載則無聲無臭矣為寡髪隂少而不榮也為廣顙</span>
<span class='tline' id='l342' data-llen='7777:7800'>　陽多而外見也為多白眼陽多而隂伏也為近利市</span>
<span class='tline' id='l343' data-llen='7800:7823'>　三倍外實内虚則貨財入也其究為躁卦亦以其變</span>
<span class='tline' id='l344' data-llen='7823:7846'>　言之也八卦唯震巽言其究者原始反終也其餘可</span>
<span class='tline' id='l345' data-llen='7846:7854'>　以𩔖求矣</span>
<span class='tline' id='l346' data-llen='7854:7877'>坎為水為溝瀆為隠伏為矯輮為弓輪其於人也為加</span>
<span class='tline' id='l347' data-llen='7877:7901'>憂為心病為耳痛為血卦為赤其於馬也為羙脊為亟心</span>
<span class='tline' id='l348' data-llen='7901:7925'>為下首為薄蹄為曳其於輿也為多𤯝為通為月為盗</span>
<span class='tline' id='l349' data-llen='7925:7952'><a onclick="displayPageImage('KR1a0028', 'WYG', '035-20a' );" name="035-20a" class="pb">[035-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7952:7962'>其於木也為堅多心</span>
<span class='tline' id='l351' data-llen='7962:7985'>　為水陷也北方之氣升而為雲降而為雨源而為泉</span>
<span class='tline' id='l352' data-llen='7985:8008'>　流而為川導而為溝决而為瀆皆坎也唯壅而為澤</span>
<span class='tline' id='l353' data-llen='8008:8033'>　則兑之𧰼矣為𨼆伏陽陷於隂也為矯輮為弓輪剛</span>
<span class='tline' id='l354' data-llen='8033:8056'>　制於柔而不失乎中者也其於人也為加憂為心病</span>
<span class='tline' id='l355' data-llen='8056:8079'>　水克火也為耳痛為血卦隂盛而陷陽也為赤其於</span>
<span class='tline' id='l356' data-llen='8079:8102'>　馬為美脊為亟心陽在中也為下首為薄蹄為曵隂</span>
<span class='tline' id='l357' data-llen='8102:8126'>　在外也其於輿也為多𤯝隂陷故也為通如水之流</span>
<span class='tline' id='l358' data-llen='8126:8153'><a onclick="displayPageImage('KR1a0028', 'WYG', '035-20b' );" name="035-20b" class="pb">[035-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8153:8176'>　行也為月在晦而明水之精也為盗晝伏而夜動陽</span>
<span class='tline' id='l360' data-llen='8176:8199'>　之冦也其於木也為堅多心亦以剛中而柔外故也</span>
<span class='tline' id='l361' data-llen='8199:8219'>　艮外剛故為堅多節離中虚故為堅多心也</span>
<span class='tline' id='l362' data-llen='8219:8242'>離為火為日為電為中女為甲胄為戈兵其於人也為</span>
<span class='tline' id='l363' data-llen='8242:8265'>大腹為乾卦為龞為蟹為嬴為蚌為龜其於木也為科</span>
<span class='tline' id='l364' data-llen='8265:8269'>上槁</span>
<span class='tline' id='l365' data-llen='8269:8292'>　為火南方之卦也為日電火之精也為中女再索也</span>
<span class='tline' id='l366' data-llen='8292:8315'>　為甲胄為戈兵外剛而内柔人之所以衛其身也其</span>
<span class='tline' id='l367' data-llen='8315:8342'><a onclick="displayPageImage('KR1a0028', 'WYG', '035-21a' );" name="035-21a" class="pb">[035-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8342:8365'>　於人也為大腹外實而中虚也為乾卦火炎上炎日</span>
<span class='tline' id='l369' data-llen='8365:8388'>　麗天也為龞為蟹為嬴為蚌為龜皆外剛而内柔也</span>
<span class='tline' id='l370' data-llen='8388:8408'>　其於木也為科上槁亦以其堅而中枯故也</span>
<span class='tline' id='l371' data-llen='8408:8431'>艮為山為徑路為小石為門闕為果蓏為閽寺為指為</span>
<span class='tline' id='l372' data-llen='8431:8449'>狗為鼠為黔喙之屬其於木也為堅多節</span>
<span class='tline' id='l373' data-llen='8449:8472'>　為山止也為徑路山之蹊小而髙也為小石山之物</span>
<span class='tline' id='l374' data-llen='8472:8495'>　小而堅也乾為玉玉韞於石中者也艮為小石其乾</span>
<span class='tline' id='l375' data-llen='8495:8518'>　之究乎為門闕上實而下虚於此乎出入也震為大</span>
<span class='tline' id='l376' data-llen='8518:8545'><a onclick="displayPageImage('KR1a0028', 'WYG', '035-21b' );" name="035-21b" class="pb">[035-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8545:8568'>　塗而艮為徑路震為重門而艮為門闕皆相因之象</span>
<span class='tline' id='l378' data-llen='8568:8591'>　也為果蓏草木實也乾為木果而艮亦稱之者艮之</span>
<span class='tline' id='l379' data-llen='8591:8614'>　陽即乾之陽也以其在上而止故繫之艮以其資始</span>
<span class='tline' id='l380' data-llen='8614:8637'>　而不窮故繫之乾也剥之上九碩果不食則取諸艮</span>
<span class='tline' id='l381' data-llen='8637:8660'>　矣震為龍而乾之六爻皆稱龍者震之龍亦乾之龍</span>
<span class='tline' id='l382' data-llen='8660:8683'>　也以其自下而升故繫之震以其變化不測故繫之</span>
<span class='tline' id='l383' data-llen='8683:8706'>　乾也為閽寺為狗捍外而守内也為指手之窮也為</span>
<span class='tline' id='l384' data-llen='8706:8728'>　鼠小而黠也為黔喙為堅多心亦以其外剛故也</span>
<span class='tline' id='l385' data-llen='8728:8755'><a onclick="displayPageImage('KR1a0028', 'WYG', '035-22a' );" name="035-22a" class="pb">[035-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8755:8778'>兑為澤為少女為巫為口舌為毁折為附决其於地也</span>
<span class='tline' id='l387' data-llen='8778:8787'>為剛卤為妾為羊</span>
<span class='tline' id='l388' data-llen='8787:8810'>　為澤説也為少女三索也為巫覡以説神為職也為</span>
<span class='tline' id='l389' data-llen='8810:8833'>　口舌以説人為事也為毁折西方之氣凋落之形也</span>
<span class='tline' id='l390' data-llen='8833:8856'>　為附决隂在外不敢敵剛附從其决也其於地為剛</span>
<span class='tline' id='l391' data-llen='8856:8879'>　鹵下剛而上柔也為妾女之賤而容説者也為羊外</span>
<span class='tline' id='l392' data-llen='8879:8902'>　柔中狠見草而説者也凡説卦之象大率皆舉一隅</span>
<span class='tline' id='l393' data-llen='8902:8925'>　亦有舉其二三者葢聖人見天下之賾而擬諸其形</span>
<span class='tline' id='l394' data-llen='8925:8952'><a onclick="displayPageImage('KR1a0028', 'WYG', '035-22b' );" name="035-22b" class="pb">[035-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8952:8978'>　容其物名象𩔖多𨼆𩔖奥而難知姑摭其近於人而</span>
<span class='tline' id='l396' data-llen='8978:8997'>　可以遂意者附著其下將求明者而質之</span>
<span class='tline' id='l397' data-llen='8997:9001'>序卦</span>
<span class='tline' id='l398' data-llen='9001:9024'>有天地然後有萬物生焉盈天地之間者唯萬物故受</span>
<span class='tline' id='l399' data-llen='9024:9047'>之以屯屯者盈也屯者物之始生也物生必蒙故受之</span>
<span class='tline' id='l400' data-llen='9047:9070'>以蒙蒙者蒙也物之穉也物穉不可不養也故受之以</span>
<span class='tline' id='l401' data-llen='9070:9093'>需需者飲食之道也飲食必有訟故受之以訟訟必有</span>
<span class='tline' id='l402' data-llen='9093:9116'>衆起故受之以師師者衆也衆必有所比故受之以比</span>
<span class='tline' id='l403' data-llen='9116:9143'><a onclick="displayPageImage('KR1a0028', 'WYG', '035-23a' );" name="035-23a" class="pb">[035-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9143:9166'>比者比也比必有所畜故受之以小畜物畜然後有禮</span>
<span class='tline' id='l405' data-llen='9166:9189'>故受之以履履而㤗然後安故受之以泰泰者通也物</span>
<span class='tline' id='l406' data-llen='9189:9212'>不可終通故受之以否物不可以終否故受之以同人</span>
<span class='tline' id='l407' data-llen='9212:9235'>與人同者物必歸焉故受之以大有有大者不可以盈</span>
<span class='tline' id='l408' data-llen='9235:9258'>故受之以謙有大而能謙必豫故受之以豫豫必有隨</span>
<span class='tline' id='l409' data-llen='9258:9281'>故受之以隨以喜隨人者必有事故受之以蠱蠱者事</span>
<span class='tline' id='l410' data-llen='9281:9304'>也有事而後可大故受之以臨臨者大也物大然後可</span>
<span class='tline' id='l411' data-llen='9304:9327'>觀故受之以觀可觀而後有所合故受之以噬嗑嗑者</span>
<span class='tline' id='l412' data-llen='9327:9354'><a onclick="displayPageImage('KR1a0028', 'WYG', '035-23b' );" name="035-23b" class="pb">[035-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9354:9377'>合也物不可以苟合而已故受之以賁賁飾也也致飾</span>
<span class='tline' id='l414' data-llen='9377:9400'>然後亨則盡矣故受之以剥剥者剥也物不可以終盡</span>
<span class='tline' id='l415' data-llen='9400:9423'>剥窮上反下故受之以復復則不妄矣故受之以无妄</span>
<span class='tline' id='l416' data-llen='9423:9446'>有无妄然後可畜故受之以大畜物畜然後可養故受</span>
<span class='tline' id='l417' data-llen='9446:9469'>之以頥頥者養也不養則不可動故受之以大過物不</span>
<span class='tline' id='l418' data-llen='9469:9492'>可以終過故受之以坎坎者陷也陷必有所麗故受之</span>
<span class='tline' id='l419' data-llen='9492:9515'>以離離者麗也有天地然後有萬物有萬物然後有男</span>
<span class='tline' id='l420' data-llen='9515:9538'>女有男女然後有夫婦有夫婦然後有父子有父子然</span>
<span class='tline' id='l421' data-llen='9538:9565'><a onclick="displayPageImage('KR1a0028', 'WYG', '035-24a' );" name="035-24a" class="pb">[035-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9565:9588'>後有君臣有君臣然後有上下有上下然後禮義有所</span>
<span class='tline' id='l423' data-llen='9588:9611'>錯夫婦之道不可以不乆也故受之以恒恒者乆也物</span>
<span class='tline' id='l424' data-llen='9611:9634'>不可以乆居其所故受之以遯遯者退也物不可以終</span>
<span class='tline' id='l425' data-llen='9634:9657'>遯故受之以大壯物不可以終壯故受之以晉晉者進</span>
<span class='tline' id='l426' data-llen='9657:9680'>也進必有所傷故受之以明夷夷者傷也傷於外者必</span>
<span class='tline' id='l427' data-llen='9680:9703'>反於家故受之以家人家道窮必乖故受之以暌暌者</span>
<span class='tline' id='l428' data-llen='9703:9726'>乖也乖必有難故受之以蹇蹇者難也物不可以終難</span>
<span class='tline' id='l429' data-llen='9726:9749'>故受之以解解者緩也緩必有所失故受之以損損而</span>
<span class='tline' id='l430' data-llen='9749:9776'><a onclick="displayPageImage('KR1a0028', 'WYG', '035-24b' );" name="035-24b" class="pb">[035-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9776:9799'>不已必益故受之以益益而不已必决故受之以夬夬</span>
<span class='tline' id='l432' data-llen='9799:9822'>者决也决必有所遇故受之以姤姤者遇也物相遇而</span>
<span class='tline' id='l433' data-llen='9822:9845'>後聚故受之以萃萃者聚也聚而上者謂之升故受之</span>
<span class='tline' id='l434' data-llen='9845:9868'>以升升而不已必困故受之以困困乎上者必反下故</span>
<span class='tline' id='l435' data-llen='9868:9891'>受之以井井道不可不革故受之以革革物者莫若鼎</span>
<span class='tline' id='l436' data-llen='9891:9914'>故受之以鼎主器者莫若長子故受之震震者動也物</span>
<span class='tline' id='l437' data-llen='9914:9937'>不可以終動止之故受之以艮艮者止也物不可以終</span>
<span class='tline' id='l438' data-llen='9937:9960'>止故受之以漸漸者進也進必有所歸故受之以歸妹</span>
<span class='tline' id='l439' data-llen='9960:9987'><a onclick="displayPageImage('KR1a0028', 'WYG', '035-25a' );" name="035-25a" class="pb">[035-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9987:10010'>得其所歸者必大故受之以豐豐者大也窮大者必失</span>
<span class='tline' id='l441' data-llen='10010:10033'>其居故受之以旅旅而无所容故受之以巽巽者入也</span>
<span class='tline' id='l442' data-llen='10033:10056'>入而後説之故受之以兑兑者説也説而後散之故受</span>
<span class='tline' id='l443' data-llen='10056:10079'>之以渙渙者離也物不可以終離故受之以節節而信</span>
<span class='tline' id='l444' data-llen='10079:10102'>之故受之以中孚有其信者必行之故受之以小過有</span>
<span class='tline' id='l445' data-llen='10102:10125'>過物者必濟故受之以既濟物不可窮也故受之以未</span>
<span class='tline' id='l446' data-llen='10125:10130'>濟終焉</span>
<span class='tline' id='l447' data-llen='10130:10134'>雜卦</span>
<span class='tline' id='l448' data-llen='10134:10161'><a onclick="displayPageImage('KR1a0028', 'WYG', '035-25b' );" name="035-25b" class="pb">[035-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10161:10184'>乾剛坤柔比樂師憂臨觀之義或與或求屯見而不失</span>
<span class='tline' id='l450' data-llen='10184:10207'>其居蒙雜而著震起也艮止也損益盛衰之始也大畜</span>
<span class='tline' id='l451' data-llen='10207:10230'>時也无妄災也萃聚而升不來也謙輕而豫怠也噬嗑</span>
<span class='tline' id='l452' data-llen='10230:10253'>食也賁无色也兑見而巽伏也隨无故也蠱則飾也剥</span>
<span class='tline' id='l453' data-llen='10253:10276'>爛也復反也晉晝也明夷誅也井通而困相遇也咸速</span>
<span class='tline' id='l454' data-llen='10276:10299'>也恒乆也渙離也節止也解緩也蹇難也睽外也家人</span>
<span class='tline' id='l455' data-llen='10299:10323'>内也否㤗反其𩔖也大壯則止遯則退也大有衆也同</span>
<span class='tline' id='l456' data-llen='10323:10346'>人親也革去故也鼎取新也小過過也中孚信也豐多</span>
<span class='tline' id='l457' data-llen='10346:10373'><a onclick="displayPageImage('KR1a0028', 'WYG', '035-26a' );" name="035-26a" class="pb">[035-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10373:10396'>故親寡旅也離上而坎下也小畜寡也履不處也需不</span>
<span class='tline' id='l459' data-llen='10396:10419'>進也訟不親也大過顚也姤遇也柔遇剛也漸女歸待</span>
<span class='tline' id='l460' data-llen='10419:10442'>男行也頥養正也既濟定也歸妹女之終也未濟男之</span>
<span class='tline' id='l461' data-llen='10442:10462'>窮也夬决也剛决柔也君子道長小人道憂也</span>
<span class='tline' id='l462' data-llen='10462:10465'>　</span>
<span class='tline' id='l463' data-llen='10465:10468'>　</span>
<span class='tline' id='l464' data-llen='10468:10471'>　</span>
<span class='tline' id='l465' data-llen='10471:10474'>　</span>
<span class='tline' id='l466' data-llen='10474:10501'><a onclick="displayPageImage('KR1a0028', 'WYG', '035-26b' );" name="035-26b" class="pb">[035-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10501:10504'>　</span>
<span class='tline' id='l468' data-llen='10504:10507'>　</span>
<span class='tline' id='l469' data-llen='10507:10510'>　</span>
<span class='tline' id='l470' data-llen='10510:10513'>　</span>
<span class='tline' id='l471' data-llen='10513:10516'>　</span>
<span class='tline' id='l472' data-llen='10516:10519'>　</span>
<span class='tline' id='l473' data-llen='10519:10522'>　</span>
<span class='tline' id='l474' data-llen='10522:10535'>　周易經傳集解卷三十五</span>
</p>
<p>
</p>
  </div>
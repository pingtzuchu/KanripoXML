<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0028', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:204'>　周易經傳集解謙豫卷八</span><br/>
<span class='tline' id='l10' data-llen='204:224'>　　　　　　　　　　　　宋　林栗　撰</span><br/>
<span class='tline' id='l11' data-llen='224:227'>　</span><br/>
<span class='tline' id='l12' data-llen='227:230'>　</span><br/>
<span class='tline' id='l13' data-llen='230:233'>　</span><br/>
<span class='tline' id='l14' data-llen='233:236'>　</span><br/>
<span class='tline' id='l15' data-llen='236:253'>序卦曰有大者不可以盈故受之以謙</span><br/>
<span class='tline' id='l16' data-llen='253:279'><a onclick="displayPageImage('KR1a0028', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='279:302'>　謙猶歉也歉然不自滿之貌也書曰滿招損謙受益</span><br/>
<span class='tline' id='l18' data-llen='302:325'>　子曰天道虧盈而益謙皆以盈滿對謙而稱也謙之</span><br/>
<span class='tline' id='l19' data-llen='325:348'>　成卦大有之變也自大有之謙變其四陽其不動者</span><br/>
<span class='tline' id='l20' data-llen='348:371'>　六五九三耳以六五而有九三可謂有大矣又益之</span><br/>
<span class='tline' id='l21' data-llen='371:394'>　以四陽則其所有者不亦盛大而富有乎六五為君</span><br/>
<span class='tline' id='l22' data-llen='394:417'>　九三為臣變其四陽而君臣歉然自居於寡弱之中</span><br/>
<span class='tline' id='l23' data-llen='417:440'>　是以謂之謙也楚武王伐隨入告夫人鄧曼曰余心</span><br/>
<span class='tline' id='l24' data-llen='440:463'>　蕩鄧曼歎曰王禄盡矣盈而蕩天之道也昔之有大</span><br/>
<span class='tline' id='l25' data-llen='463:489'><a onclick="displayPageImage('KR1a0028', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='489:512'>　物者聰明聖智守之以愚富貴崇髙守之以卑夫是</span><br/>
<span class='tline' id='l27' data-llen='512:535'>　故滿而不溢髙而不危此謙之所以次大有也是故</span><br/>
<span class='tline' id='l28' data-llen='535:558'>　小畜臣也以一柔而畜五剛既畜矣不可以不履聖</span><br/>
<span class='tline' id='l29' data-llen='558:581'>　人取之乾兌而謂之履焉澤宜在天下者也上天下</span><br/>
<span class='tline' id='l30' data-llen='581:604'>　澤履之象也大有君也以一柔而有五剛既有矣不</span><br/>
<span class='tline' id='l31' data-llen='604:627'>　可以不謙聖人取諸坤艮而謂之謙焉山宜在地上</span><br/>
<span class='tline' id='l32' data-llen='627:646'>　者也山在地中謙之象也此履謙之辨也</span><br/>
<span class='tline' id='l33' data-llen='646:669'>謙亨君子有終彖曰謙亨天道下濟而光明地道卑而</span><br/>
<span class='tline' id='l34' data-llen='669:695'><a onclick="displayPageImage('KR1a0028', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='695:718'>上行天道虧盈而益謙地道變盈而流謙鬼神害盈而</span><br/>
<span class='tline' id='l36' data-llen='718:741'>福謙人道惡盈而好謙謙尊而光卑而不可踰君子之</span><br/>
<span class='tline' id='l37' data-llen='741:745'>終也</span><br/>
<span class='tline' id='l38' data-llen='745:768'>　下艮上坤成卦曰謙者初為艮二為坎三為震四為</span><br/>
<span class='tline' id='l39' data-llen='768:791'>　坤坤為母震為長男坎為中男艮為少男言坤則包</span><br/>
<span class='tline' id='l40' data-llen='791:814'>　三女言三子則包乾坤者隂之尊艮者陽之少陽居</span><br/>
<span class='tline' id='l41' data-llen='814:837'>　其少而隂處其尊柔行於上而剛際於下是以謂之</span><br/>
<span class='tline' id='l42' data-llen='837:860'>　謙也故子曰天道下濟而光明地道卑而上行程氏</span><br/>
<span class='tline' id='l43' data-llen='860:886'><a onclick="displayPageImage('KR1a0028', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='886:909'>　曰濟當作際字之訛也夫乾勞於次成於艮而出乎</span><br/>
<span class='tline' id='l45' data-llen='909:932'>　震坎為幽震為明是謂下際而光明九三是也夫坤</span><br/>
<span class='tline' id='l46' data-llen='932:955'>　隤然居於至順而三陽之類莫之能踰是謂卑而上</span><br/>
<span class='tline' id='l47' data-llen='955:978'>　行六四是也其在六位初二為地三四為人五上為</span><br/>
<span class='tline' id='l48' data-llen='978:1001'>　天初謙而二盈三謙而四盈五謙而上盈三謙之位</span><br/>
<span class='tline' id='l49' data-llen='1001:1024'>　其數皆竒三盈之位其數皆偶竒為陽偶為隂陽為</span><br/>
<span class='tline' id='l50' data-llen='1024:1047'>　富隂為貧消息盈虚之理於此可見矣故子曰天道</span><br/>
<span class='tline' id='l51' data-llen='1047:1070'>　虧盈而益謙地道變盈而流謙鬼神害盈而福謙人</span><br/>
<span class='tline' id='l52' data-llen='1070:1096'><a onclick="displayPageImage('KR1a0028', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1096:1119'>　道惡盈而好謙觀諸日月則見虧益之理考諸山川</span><br/>
<span class='tline' id='l54' data-llen='1119:1142'>　則見變流之形驗諸災祥則知害福之意稽諸毁譽</span><br/>
<span class='tline' id='l55' data-llen='1142:1165'>　則知好惡之情或曰三才之道六位著矣鬼神之象</span><br/>
<span class='tline' id='l56' data-llen='1165:1188'>　於何而取之曰三才備則鬼神之道行乎其中矣豈</span><br/>
<span class='tline' id='l57' data-llen='1188:1211'>　於三才之外而别求鬼神之象哉謙亨君子有終何</span><br/>
<span class='tline' id='l58' data-llen='1211:1234'>　謂也子曰謙尊而光卑而不可踰君子之終也天道</span><br/>
<span class='tline' id='l59' data-llen='1234:1257'>　下際而光明是謂尊而光地道卑而上行是謂不可</span><br/>
<span class='tline' id='l60' data-llen='1257:1280'>　踰天不下際則大明不升地不上行則雲雨不施大</span><br/>
<span class='tline' id='l61' data-llen='1280:1306'><a onclick="displayPageImage('KR1a0028', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1306:1329'>　明升乎天上雲雨流乎地下謙之所以亨也尊而光</span><br/>
<span class='tline' id='l63' data-llen='1329:1352'>　卑而不可踰豈不信哉是故君子居尊而行謙則其</span><br/>
<span class='tline' id='l64' data-llen='1352:1375'>　道益光處卑而行謙則物莫能踰此其所以克終也</span><br/>
<span class='tline' id='l65' data-llen='1375:1398'>　在卦五隂而一陽陽居下卦之上上卦之下是故兼</span><br/>
<span class='tline' id='l66' data-llen='1398:1421'>　乎尊卑有終之義也詩云靡不有初鮮克有終以九</span><br/>
<span class='tline' id='l67' data-llen='1421:1444'>　三之盛德有九三之大功居九三之極位而不以謙</span><br/>
<span class='tline' id='l68' data-llen='1444:1467'>　行之終者鮮矣是以他卦九三類多㓙咎至於大有</span><br/>
<span class='tline' id='l69' data-llen='1467:1490'>　之三猶有小人弗克之象惟謙則曰君子有終象既</span><br/>
<span class='tline' id='l70' data-llen='1490:1516'><a onclick="displayPageImage('KR1a0028', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1516:1539'>　發之於前爻又申之於後以明有終之義在於九三</span><br/>
<span class='tline' id='l72' data-llen='1539:1562'>　而不在上六也易於他卦爻象可以互見則㣲出其</span><br/>
<span class='tline' id='l73' data-llen='1562:1585'>　意使學者深求而得之至於謙之有終茍不辭費則</span><br/>
<span class='tline' id='l74' data-llen='1585:1608'>　學者必以上六當之矣是以兩繫其辭而指言其處</span><br/>
<span class='tline' id='l75' data-llen='1608:1628'>　聖人之於後學眷眷如此可以不盡心乎哉</span><br/>
<span class='tline' id='l76' data-llen='1628:1648'>象曰地中有山謙君子以裒多益寡稱物平施</span><br/>
<span class='tline' id='l77' data-llen='1648:1671'>　地者坤也山者艮也山在地上有損而無益其在地</span><br/>
<span class='tline' id='l78' data-llen='1671:1694'>　中有益而無損君子觀此之象裒多以益寡先人而</span><br/>
<span class='tline' id='l79' data-llen='1694:1720'><a onclick="displayPageImage('KR1a0028', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1720:1743'>　後已自處其身於卑賤之地然後天下之人從而尊</span><br/>
<span class='tline' id='l81' data-llen='1743:1766'>　之貴之是故山宜在上今在地中裒而益之山愈髙</span><br/>
<span class='tline' id='l82' data-llen='1766:1789'>　矣老子曰聖人欲上人以其言下之欲先人以其身</span><br/>
<span class='tline' id='l83' data-llen='1789:1812'>　後之楊子曰自後者人先之自下者人髙之此則謙</span><br/>
<span class='tline' id='l84' data-llen='1812:1835'>　之義也或曰山雖在地中地固有在其下者矣若裒</span><br/>
<span class='tline' id='l85' data-llen='1835:1858'>　多以益寡是将鑿山為地以取平山又烏能愈髙哉</span><br/>
<span class='tline' id='l86' data-llen='1858:1881'>　曰夫物之不齊物之情也豈得比而同之哉比而同</span><br/>
<span class='tline' id='l87' data-llen='1881:1904'>　之則是无父子君臣无尊卑貴賤也而可乎聖人之</span><br/>
<span class='tline' id='l88' data-llen='1904:1930'><a onclick="displayPageImage('KR1a0028', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1930:1953'>　所謂裒多益寡者稱物而平其施也山宜髙也寡則</span><br/>
<span class='tline' id='l90' data-llen='1953:1975'>　益之地宜平也多則裒之各稱其物乃為平施也</span><br/>
<span class='tline' id='l91' data-llen='1975:1986'>雜卦曰謙輕而豫怠也</span><br/>
<span class='tline' id='l92' data-llen='1986:2009'>　輕與重對怠與勤對謙為輕則豫為重豫為怠則謙</span><br/>
<span class='tline' id='l93' data-llen='2009:2032'>　為勤國之興也日以為不足其亡也若有餘所謂輕</span><br/>
<span class='tline' id='l94' data-llen='2032:2055'>　者不足之謂也所謂重者有餘之謂也譬之舟車輕</span><br/>
<span class='tline' id='l95' data-llen='2055:2078'>　則行重則覆譬之權衡輕則舉重則廢故曰謙者徳</span><br/>
<span class='tline' id='l96' data-llen='2078:2101'>　之柄也非以其輕故歟老子所處上而人不重居前</span><br/>
<span class='tline' id='l97' data-llen='2101:2127'><a onclick="displayPageImage('KR1a0028', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2127:2150'>　而人不害亦謙輕之義也是以謙之諸爻惟上六居</span><br/>
<span class='tline' id='l99' data-llen='2150:2173'>　物之上上六所承雖曰鳴謙非其志也自五以降皆</span><br/>
<span class='tline' id='l100' data-llen='2173:2196'>　以所承為象而著其謙輕之美焉初六謙謙則可以</span><br/>
<span class='tline' id='l101' data-llen='2196:2219'>　渉難六二鳴謙則可以守正九三勞謙則可以有終</span><br/>
<span class='tline' id='l102' data-llen='2219:2242'>　六四撝謙則可以不違六五不富則可以侵伐而无</span><br/>
<span class='tline' id='l103' data-llen='2242:2256'>　不利矣謙之為輕不其然乎</span><br/>
<span class='tline' id='l104' data-llen='2256:2279'>初六謙謙君子用渉大川吉象曰謙謙君子卑以自牧</span><br/>
<span class='tline' id='l105' data-llen='2279:2282'>也</span><br/>
<span class='tline' id='l106' data-llen='2282:2308'><a onclick="displayPageImage('KR1a0028', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2308:2331'>　初六艮也以隂居剛而在下卦之下承於六二之坎</span><br/>
<span class='tline' id='l108' data-llen='2331:2354'>　故曰謙謙謙之言下也下卦之下謙而又謙者也夫</span><br/>
<span class='tline' id='l109' data-llen='2354:2377'>　所為謙者謂其髙而懼其危謂其滿而畏其溢謂其</span><br/>
<span class='tline' id='l110' data-llen='2377:2400'>　有餘而損之以補不足也今也居於最下名為極卑</span><br/>
<span class='tline' id='l111' data-llen='2400:2423'>　而又以謙行之宜若過乎恭者矣故曰用渉大川二</span><br/>
<span class='tline' id='l112' data-llen='2423:2446'>　體坎坎為險有大川之象焉謙而又謙損而又損渉</span><br/>
<span class='tline' id='l113' data-llen='2446:2469'>　難可矣非常行之道也謙損之極無異允庸以此渉</span><br/>
<span class='tline' id='l114' data-llen='2469:2492'>　難其誰害之故曰吉子曰謙謙君子卑以自牧也夫</span><br/>
<span class='tline' id='l115' data-llen='2492:2518'><a onclick="displayPageImage('KR1a0028', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2518:2541'>　謙者生於盈也所以保其名而存其位也无名之可</span><br/>
<span class='tline' id='l117' data-llen='2541:2564'>　保无位之可存而謙謙不已者凡以自牧其身而已</span><br/>
<span class='tline' id='l118' data-llen='2564:2579'>　矣牧之為言其養之以候用乎</span><br/>
<span class='tline' id='l119' data-llen='2579:2597'>六二鳴謙貞吉象曰鳴謙貞吉中心得也</span><br/>
<span class='tline' id='l120' data-llen='2597:2620'>　六二坎也以隂居柔而在下卦之中承於九三之震</span><br/>
<span class='tline' id='l121' data-llen='2620:2643'>　故曰鳴謙震為善鳴故有鳴象蘇氏曰雄鳴則雌應</span><br/>
<span class='tline' id='l122' data-llen='2643:2666'>　故易陽唱而隂和寄之於鳴三以鳴唱於二二謙不</span><br/>
<span class='tline' id='l123' data-llen='2666:2689'>　敢和是之謂鳴謙謙於鳴者也夫三以一陽而為五</span><br/>
<span class='tline' id='l124' data-llen='2689:2715'><a onclick="displayPageImage('KR1a0028', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2715:2738'>　隂之主上下无陽以為之敵二近而承焉有求而弗</span><br/>
<span class='tline' id='l126' data-llen='2738:2761'>　應有倡而弗和宜若咎矣然二居中履正以三之非</span><br/>
<span class='tline' id='l127' data-llen='2761:2784'>　其配也禮恭而辭順斯可以保其正矣故曰貞吉子</span><br/>
<span class='tline' id='l128' data-llen='2784:2807'>　曰鳴謙貞吉中心得也以其中正知其得於誠心而</span><br/>
<span class='tline' id='l129' data-llen='2807:2815'>　非偽為之也</span><br/>
<span class='tline' id='l130' data-llen='2815:2836'>九三勞謙君子有終吉象曰勞謙君子萬民服也</span><br/>
<span class='tline' id='l131' data-llen='2836:2859'>　九三上体為震下体亦為震以陽居剛而在下卦之</span><br/>
<span class='tline' id='l132' data-llen='2859:2882'>　上承於六四之坎故曰勞謙震為動坎為勞勞者功</span><br/>
<span class='tline' id='l133' data-llen='2882:2908'><a onclick="displayPageImage('KR1a0028', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2908:2931'>　也古之行賞事功曰勞因其勞而勞之也方謙之時</span><br/>
<span class='tline' id='l135' data-llen='2931:2954'>　六五在上三以一陽動於五隂之中上承下接可謂</span><br/>
<span class='tline' id='l136' data-llen='2954:2977'>　勞矣六四以大君之命因其勞而勞之三謙而不敢</span><br/>
<span class='tline' id='l137' data-llen='2977:3000'>　受是之謂勞謙謙於勞者也詩云旡言不酬旡徳不</span><br/>
<span class='tline' id='l138' data-llen='3000:3023'>　報三之有勞而享其報人之常情也而乃逡廵退避</span><br/>
<span class='tline' id='l139' data-llen='3023:3046'>　自處於无功之地何哉書不云乎有其善喪厥善矜</span><br/>
<span class='tline' id='l140' data-llen='3046:3069'>　其能喪厥功汝惟不矜天下莫與汝争能汝惟不伐</span><br/>
<span class='tline' id='l141' data-llen='3069:3092'>　天下莫與汝争功勞而能謙所以保其終也故曰君</span><br/>
<span class='tline' id='l142' data-llen='3092:3118'><a onclick="displayPageImage('KR1a0028', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3118:3141'>　子有終又曰吉子曰勞謙君子萬民服也六四体坤</span><br/>
<span class='tline' id='l144' data-llen='3141:3164'>　坤為衆為民上下五隂其數十故有萬民之象焉以</span><br/>
<span class='tline' id='l145' data-llen='3164:3187'>　震下坎其象為屯以震下坤是為初九夫子贊之曰</span><br/>
<span class='tline' id='l146' data-llen='3187:3210'>　以貴下賤大得民也然則勞謙君子得萬民之服其</span><br/>
<span class='tline' id='l147' data-llen='3210:3233'>　亦以貴下賤之義歟何則以徳而上人者人之所忌</span><br/>
<span class='tline' id='l148' data-llen='3233:3256'>　也以才而傲人者人之所棄也以功而驕人者人之</span><br/>
<span class='tline' id='l149' data-llen='3256:3279'>　所疾也以位而陵人者人之所惡也今也德盛而才</span><br/>
<span class='tline' id='l150' data-llen='3279:3302'>　髙功崇而位顯然而天下帖然無異辭者豈非勞而</span><br/>
<span class='tline' id='l151' data-llen='3302:3328'><a onclick="displayPageImage('KR1a0028', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3328:3351'>　能謙有以服其心也哉故子曰勞而不伐有功而不</span><br/>
<span class='tline' id='l153' data-llen='3351:3374'>　徳厚之至也語以其功下人者也徳言盛禮言恭謙</span><br/>
<span class='tline' id='l154' data-llen='3374:3395'>　也者致恭以存其位也盡斯道者周公其人矣</span><br/>
<span class='tline' id='l155' data-llen='3395:3415'>六四无不利撝謙象曰无不利撝謙不違則也</span><br/>
<span class='tline' id='l156' data-llen='3415:3438'>　六四上体為坤下体為坎以隂居柔而在上卦之下</span><br/>
<span class='tline' id='l157' data-llen='3438:3461'>　承於六五之艮故曰无不利撝謙艮為手故有撝象</span><br/>
<span class='tline' id='l158' data-llen='3461:3484'>　撝指撝也上之使下謂之撝六四居近君之位五之</span><br/>
<span class='tline' id='l159' data-llen='3484:3507'>　所撝也九三居六四之下四之所撝也五之撝四也</span><br/>
<span class='tline' id='l160' data-llen='3507:3533'><a onclick="displayPageImage('KR1a0028', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3533:3556'>　将使之四之撝三也四謙而不敢專是之謂撝謙謙</span><br/>
<span class='tline' id='l162' data-llen='3556:3579'>　於撝者也夫以六居四履當其位上承六五下接九</span><br/>
<span class='tline' id='l163' data-llen='3579:3602'>　三以君命命之宜无不順矣然且畏逺權任凡所指</span><br/>
<span class='tline' id='l164' data-llen='3602:3625'>　撝必出於上何哉盖以賞罰號令人主之柄為臣之</span><br/>
<span class='tline' id='l165' data-llen='3625:3648'>　道无敢專行雖君有命弗敢承也夫然故居於上体</span><br/>
<span class='tline' id='l166' data-llen='3648:3671'>　之下以坤承艮而五不疑處於下卦之上以坎乗震</span><br/>
<span class='tline' id='l167' data-llen='3671:3694'>　而三不忌既謙且順何不利之有哉故子曰无不利</span><br/>
<span class='tline' id='l168' data-llen='3694:3717'>　撝謙不違則也則之言法也事君之常道萬世之通</span><br/>
<span class='tline' id='l169' data-llen='3717:3744'><a onclick="displayPageImage('KR1a0028', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3744:3749'>　法也</span><br/>
<span class='tline' id='l171' data-llen='3749:3772'>六五不富以其鄰利用侵伐无不利象曰利用侵伐征</span><br/>
<span class='tline' id='l172' data-llen='3772:3777'>不服也</span><br/>
<span class='tline' id='l173' data-llen='3777:3800'>　六五艮也以隂居剛而在上卦之中介於六四上六</span><br/>
<span class='tline' id='l174' data-llen='3800:3823'>　之間二爻皆坤而四又坎也故曰不富以其鄰陽為</span><br/>
<span class='tline' id='l175' data-llen='3823:3846'>　冨隂為貧五以柔居尊而承乗皆隂故有不冨之象</span><br/>
<span class='tline' id='l176' data-llen='3846:3869'>　與泰之六五同也鄰謂四也以其在五左右故以鄰</span><br/>
<span class='tline' id='l177' data-llen='3869:3892'>　言之以用也傳曰能左右之曰以四之稱撝是也不</span><br/>
<span class='tline' id='l178' data-llen='3892:3919'><a onclick="displayPageImage('KR1a0028', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3919:3942'>　冨而能以其鄰者其志同也故曰利用侵伐无不利</span><br/>
<span class='tline' id='l180' data-llen='3942:3965'>　能以其鄰則邇臣順矣邇臣順則方伯連率莫不用</span><br/>
<span class='tline' id='l181' data-llen='3965:3988'>　命矣方伯連率莫不用命則四方之國茍有不服可</span><br/>
<span class='tline' id='l182' data-llen='3988:4011'>　以侵伐而無不利矣或曰卦以謙為義而六五之君</span><br/>
<span class='tline' id='l183' data-llen='4011:4034'>　乃不言謙又有侵伐之象何也曰謙之言下也自初</span><br/>
<span class='tline' id='l184' data-llen='4034:4057'>　至五皆以卑下為義初在下卦之下二在下卦之中</span><br/>
<span class='tline' id='l185' data-llen='4057:4080'>　三在下卦之上四在上卦之下是以謂之謙也若夫</span><br/>
<span class='tline' id='l186' data-llen='4080:4103'>　六五居尊雖屈下於上六然非謙之所宜施也上居</span><br/>
<span class='tline' id='l187' data-llen='4103:4130'><a onclick="displayPageImage('KR1a0028', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4130:4153'>　一卦之上非所乗而乗焉其不服之國乎此五之所</span><br/>
<span class='tline' id='l189' data-llen='4153:4176'>　以致其侵伐者也夫謙之六五本於大有謂其盛大</span><br/>
<span class='tline' id='l190' data-llen='4176:4199'>　而冨有是以變而為謙其在大有固已易而无俻今</span><br/>
<span class='tline' id='l191' data-llen='4199:4222'>　又以謙居之外見其弱内示其虚戎将生心民慢其</span><br/>
<span class='tline' id='l192' data-llen='4222:4245'>　政利用侵伐不亦宜乎夫兵㓙器也戰危事也聖人</span><br/>
<span class='tline' id='l193' data-llen='4245:4268'>　未甞不慎重言之而六五之辭易者然何也孟子曰</span><br/>
<span class='tline' id='l194' data-llen='4268:4291'>　恭者不侮人儉者不奪人謙之六五其肯喜功好大</span><br/>
<span class='tline' id='l195' data-llen='4291:4314'>　以干戈求益者哉六以隂柔之資居一卦之上而乗</span><br/>
<span class='tline' id='l196' data-llen='4314:4341'><a onclick="displayPageImage('KR1a0028', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4341:4364'>　大君之辱天地神人之所不赦也奉行天罰何不利</span><br/>
<span class='tline' id='l198' data-llen='4364:4387'>　之有哉子曰利用侵伐征不服也司馬法曰賊賢害</span><br/>
<span class='tline' id='l199' data-llen='4387:4410'>　民則伐之負固不服則侵之舜征有苗益贊于禹曰</span><br/>
<span class='tline' id='l200' data-llen='4410:4433'>　滿招損謙受益時乃天道知舜禹之師然後知謙之</span><br/>
<span class='tline' id='l201' data-llen='4433:4444'>　六五有侵伐之義矣</span><br/>
<span class='tline' id='l202' data-llen='4444:4467'>上六鳴謙利用行師征邑國象曰鳴謙志未得也可用</span><br/>
<span class='tline' id='l203' data-llen='4467:4475'>行師征邑國也</span><br/>
<span class='tline' id='l204' data-llen='4475:4498'>　上六坤也以隂居柔而在一卦之上上无所承而配</span><br/>
<span class='tline' id='l205' data-llen='4498:4525'><a onclick="displayPageImage('KR1a0028', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4525:4548'>　於九三之震故曰鳴謙三以其鳴倡於上上六謙而</span><br/>
<span class='tline' id='l207' data-llen='4548:4571'>　不應是之謂鳴謙謙於鳴者也夫六二上六其為鳴</span><br/>
<span class='tline' id='l208' data-llen='4571:4594'>　謙一也二謙而係之貞吉者以三之非其配也至於</span><br/>
<span class='tline' id='l209' data-llen='4594:4617'>　上六其配在三謙而不和豈其情也哉處勢之髙乗</span><br/>
<span class='tline' id='l210' data-llen='4617:4640'>　於六五欲自為倡而未獲其志是以難於從三而託</span><br/>
<span class='tline' id='l211' data-llen='4640:4663'>　謙以為辭也三以一陽為五隂之主令不行於其配</span><br/>
<span class='tline' id='l212' data-llen='4663:4686'>　豈其任之而不治乎故曰利用行師征邑國為九三</span><br/>
<span class='tline' id='l213' data-llen='4686:4709'>　言之也三為震震為動自四以徃為坎為坤坎為險</span><br/>
<span class='tline' id='l214' data-llen='4709:4736'><a onclick="displayPageImage('KR1a0028', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4736:4759'>　坤為衆為邑故有行師征邑國之象以坎制坤其象</span><br/>
<span class='tline' id='l216' data-llen='4759:4782'>　為師以震行坎是為九二所謂行險而順者也上三</span><br/>
<span class='tline' id='l217' data-llen='4782:4805'>　之配謙而不應其邑人不服之象乎自五而言之則</span><br/>
<span class='tline' id='l218' data-llen='4805:4828'>　為强梗自三而言之則為邑國三臣道也應不在五</span><br/>
<span class='tline' id='l219' data-llen='4828:4851'>　非其邑國不得擊征矣故子曰鳴謙志未得也可用</span><br/>
<span class='tline' id='l220' data-llen='4851:4874'>　行師征邑國也在上為邑在四為師惟變所適不其</span><br/>
<span class='tline' id='l221' data-llen='4874:4879'>　然乎</span><br/>
<span class='tline' id='l222' data-llen='4879:4906'><a onclick="displayPageImage('KR1a0028', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l223' data-llen='4906:4909'>　</span><br/>
<span class='tline' id='l224' data-llen='4909:4912'>　</span><br/>
<span class='tline' id='l225' data-llen='4912:4915'>　</span><br/>
<span class='tline' id='l226' data-llen='4915:4918'>　</span><br/>
<span class='tline' id='l227' data-llen='4918:4935'>序卦曰有大而能謙必豫故受之以豫</span><br/>
<span class='tline' id='l228' data-llen='4935:4958'>　豫之言暇也國家閒暇人民和樂之謂也豫之成卦</span><br/>
<span class='tline' id='l229' data-llen='4958:4981'>　謙之反也艮之一陽在三隂之下歉然有不足之意</span><br/>
<span class='tline' id='l230' data-llen='4981:5004'>　所以為謙也艮反成震而出乎坤九三進而居四動</span><br/>
<span class='tline' id='l231' data-llen='5004:5031'><a onclick="displayPageImage('KR1a0028', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l232' data-llen='5031:5054'>　而上下應之所以為豫也詩云始於憂勤終於逸樂</span><br/>
<span class='tline' id='l233' data-llen='5054:5077'>　有天下之大而不以謙居之則驕侈之心生而憂勤</span><br/>
<span class='tline' id='l234' data-llen='5077:5100'>　之事廢矣欲國家之閒暇人民之和樂不可得也古</span><br/>
<span class='tline' id='l235' data-llen='5100:5123'>　之聖人視天下之治猶若未治視國家之安猶若未</span><br/>
<span class='tline' id='l236' data-llen='5123:5146'>　安是以自朝至于日中昃不遑暇食用咸和萬民此</span><br/>
<span class='tline' id='l237' data-llen='5146:5169'>　謙之所以致豫也豫之訓詁不一而足曰暇豫曰怠</span><br/>
<span class='tline' id='l238' data-llen='5169:5192'>　豫曰俻豫曰疑豫皆豫之時義也若夫和豫悦豫不</span><br/>
<span class='tline' id='l239' data-llen='5192:5215'>　出於暇豫之義矣方國家閒暇之時既有和豫之美</span><br/>
<span class='tline' id='l240' data-llen='5215:5242'><a onclick="displayPageImage('KR1a0028', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l241' data-llen='5242:5265'>　必有怠豫之漸既有備豫之思必有疑豫之失是以</span><br/>
<span class='tline' id='l242' data-llen='5265:5288'>　聖人為卦名之曰豫取夫暇豫而戒夫怠豫者也取</span><br/>
<span class='tline' id='l243' data-llen='5288:5311'>　夫備豫而戒夫疑豫者也非故為是紛紛本其時義</span><br/>
<span class='tline' id='l244' data-llen='5311:5335'>　而言之也經曰有大而能謙必豫謂暇豫也𠖇豫成</span><br/>
<span class='tline' id='l245' data-llen='5335:5358'>　有渝旡咎謂怠豫也重門擊柝盖取諸豫謂俻豫也</span><br/>
<span class='tline' id='l246' data-llen='5358:5381'>　旴豫悔遲有悔謂疑豫也而可以一義一之耶今言</span><br/>
<span class='tline' id='l247' data-llen='5381:5404'>　易者顧乃採摭經傳之遺言取其一偏而為之説則</span><br/>
<span class='tline' id='l248' data-llen='5404:5424'>　豫之時義不全而順動之義不可得而見矣</span><br/>
<span class='tline' id='l249' data-llen='5424:5451'><a onclick="displayPageImage('KR1a0028', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='5451:5474'>豫利建侯行師彖曰豫剛應而志行順以動豫豫順以</span><br/>
<span class='tline' id='l251' data-llen='5474:5497'>動故天地如之而况建侯行師乎天地以順動故日月</span><br/>
<span class='tline' id='l252' data-llen='5497:5520'>不過而四時不忒聖人以順動則刑罰清而民服豫之</span><br/>
<span class='tline' id='l253' data-llen='5520:5527'>時義大矣哉</span><br/>
<span class='tline' id='l254' data-llen='5527:5550'>　下坤上震成卦曰豫者初為坤二為艮三為坎四為</span><br/>
<span class='tline' id='l255' data-llen='5550:5573'>　震震為動坎為䧟艮為止坤為順順則動則無徃而</span><br/>
<span class='tline' id='l256' data-llen='5573:5596'>　不順矣何怠豫之漸而疑豫之失哉以有䧟止之象</span><br/>
<span class='tline' id='l257' data-llen='5596:5619'>　存乎其間也怠則䧟疑則止此卦之所以為豫也豫</span><br/>
<span class='tline' id='l258' data-llen='5619:5646'><a onclick="displayPageImage('KR1a0028', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l259' data-llen='5646:5669'>　利建侯行師何謂也子曰豫剛應而志行順以動豫</span><br/>
<span class='tline' id='l260' data-llen='5669:5692'>　豫順以動故天地如之而况建侯行師乎所以為豫</span><br/>
<span class='tline' id='l261' data-llen='5692:5715'>　也九四也四以剛而體乎震有應於下而其志上行</span><br/>
<span class='tline' id='l262' data-llen='5715:5738'>　順以動動而无不順以此建侯則民從其令以此行</span><br/>
<span class='tline' id='l263' data-llen='5738:5761'>　師則衆服其威斯為利矣震驚百里侯之象也以衆</span><br/>
<span class='tline' id='l264' data-llen='5761:5784'>　行險師之象也在卦之屯震在坎下有坤象焉其彖</span><br/>
<span class='tline' id='l265' data-llen='5784:5807'>　曰利建侯在師之二震在坎中有坤象焉其繇曰在</span><br/>
<span class='tline' id='l266' data-llen='5807:5830'>　師中吉今豫之九四震在坤上而兼乎二卦之象故</span><br/>
<span class='tline' id='l267' data-llen='5830:5857'><a onclick="displayPageImage('KR1a0028', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l268' data-llen='5857:5880'>　利建侯行師也所以然者坤為至静而震出焉是能</span><br/>
<span class='tline' id='l269' data-llen='5880:5903'>　柔能剛能定能應之義也昧者以為方豫之時安有</span><br/>
<span class='tline' id='l270' data-llen='5903:5926'>　建侯行師之事不知天地之道所以行日月而成四</span><br/>
<span class='tline' id='l271' data-llen='5926:5949'>　時者亦不過順動而已况夫有天下者建侯行師而</span><br/>
<span class='tline' id='l272' data-llen='5949:5972'>　可以不順動乎哉故曰天地以順動故日月不過而</span><br/>
<span class='tline' id='l273' data-llen='5972:5995'>　四時不忒聖人以順動則刑罰清而民服豫之時義</span><br/>
<span class='tline' id='l274' data-llen='5995:6018'>　大矣哉夫天地之行晝夜而一周月之行三旬而一</span><br/>
<span class='tline' id='l275' data-llen='6018:6041'>　周日之行一嵗而一周然其朝出於東而夕入於西</span><br/>
<span class='tline' id='l276' data-llen='6041:6068'><a onclick="displayPageImage('KR1a0028', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span><br/>
<span class='tline' id='l277' data-llen='6068:6091'>　夕出於東而朝沒於西晝夜以此而分寒暑以此而</span><br/>
<span class='tline' id='l278' data-llen='6091:6114'>　平四時以此而成人見其然也以為日月之時而不</span><br/>
<span class='tline' id='l279' data-llen='6114:6137'>　知天地之順動也日月之行於天如蟻之行於磨蟻</span><br/>
<span class='tline' id='l280' data-llen='6137:6160'>　行遲而磨行速天地以順動則日月不差其度矣日</span><br/>
<span class='tline' id='l281' data-llen='6160:6183'>　月不差其度則四時不失其序矣聖人之為天下建</span><br/>
<span class='tline' id='l282' data-llen='6183:6206'>　邦設都樹之君公承以大夫師長庻政惟和萬國咸</span><br/>
<span class='tline' id='l283' data-llen='6206:6229'>　寜兵寢刑措至於不用人見其然也以為公侯卿大</span><br/>
<span class='tline' id='l284' data-llen='6229:6252'>　夫之行而不知聖人之順動也國家閒暇及是時也</span><br/>
<span class='tline' id='l285' data-llen='6252:6279'><a onclick="displayPageImage('KR1a0028', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span><br/>
<span class='tline' id='l286' data-llen='6279:6302'>　明其政刑張其綱紀禮樂征伐自天子出順者爵之</span><br/>
<span class='tline' id='l287' data-llen='6302:6325'>　逆者誅之建侯行師以政天下則刑罰清而民服不</span><br/>
<span class='tline' id='l288' data-llen='6325:6331'>　亦宜乎</span><br/>
<span class='tline' id='l289' data-llen='6331:6354'>象曰雷出地奮豫先王以作樂崇德殷薦之上帝以配</span><br/>
<span class='tline' id='l290' data-llen='6354:6358'>祖考</span><br/>
<span class='tline' id='l291' data-llen='6358:6381'>　地者坤也奮者震也夫萬物資始於天資生於地方</span><br/>
<span class='tline' id='l292' data-llen='6381:6404'>　其戰乎乾勞乎坎而歸根復命於艮也天地之德不</span><br/>
<span class='tline' id='l293' data-llen='6404:6427'>　可得而見也及乎雷出於地而奮乎天其聲震乎宇</span><br/>
<span class='tline' id='l294' data-llen='6427:6454'><a onclick="displayPageImage('KR1a0028', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span><br/>
<span class='tline' id='l295' data-llen='6454:6477'>　宙之間草木昆蟲於以條逹遂茂然後天地生成之</span><br/>
<span class='tline' id='l296' data-llen='6477:6500'>　徳可得而言矣先王觀此之象作為一代之樂尊崇</span><br/>
<span class='tline' id='l297' data-llen='6500:6523'>　功德之所由致經其盛大薦之上帝而以祖考配焉</span><br/>
<span class='tline' id='l298' data-llen='6523:6546'>　報本反始之義也故周公郊祀后稷以配天宗祀文</span><br/>
<span class='tline' id='l299' data-llen='6546:6569'>　王於明堂以配上帝美盛徳之形容以其成功告於</span><br/>
<span class='tline' id='l300' data-llen='6569:6576'>　神明者也</span><br/>
<span class='tline' id='l301' data-llen='6576:6584'>雜卦曰豫怠也</span><br/>
<span class='tline' id='l302' data-llen='6584:6607'>　常人之情安則逸逸則怠怠則不急於事矣聖人見</span><br/>
<span class='tline' id='l303' data-llen='6607:6634'><a onclick="displayPageImage('KR1a0028', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span><br/>
<span class='tline' id='l304' data-llen='6634:6657'>　其㡬而預為之計焉夫㡬藏於兆朕之先而事變於</span><br/>
<span class='tline' id='l305' data-llen='6657:6680'>　須臾之頃明者察之衆人疑焉皆豫怠之所生也陽</span><br/>
<span class='tline' id='l306' data-llen='6680:6703'>　為剛隂為柔剛為動柔為静是以豫之諸爻以陽居</span><br/>
<span class='tline' id='l307' data-llen='6703:6726'>　柔者動於静者也以隂居剛者静於動者也以隂居</span><br/>
<span class='tline' id='l308' data-llen='6726:6749'>　柔者静而能静者也方豫之時可謂静矣静而能動</span><br/>
<span class='tline' id='l309' data-llen='6749:6772'>　者得動静之宜矣静而能静者其動不旋踵矣若夫</span><br/>
<span class='tline' id='l310' data-llen='6772:6795'>　宜動而静則其志怠矣其可以久於豫哉是故九四</span><br/>
<span class='tline' id='l311' data-llen='6795:6818'>　以陽居柔体震而應坤斯謂之順動矣以其在豫尚</span><br/>
<span class='tline' id='l312' data-llen='6818:6845'><a onclick="displayPageImage('KR1a0028', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span><br/>
<span class='tline' id='l313' data-llen='6845:6868'>　有勿疑之戒焉六二上六以隂居柔体艮而近於震</span><br/>
<span class='tline' id='l314' data-llen='6868:6891'>　震反則為艮反則為震故二介于石而有不終日之</span><br/>
<span class='tline' id='l315' data-llen='6891:6915'>　吉上雖𠖇豫而有渝无咎之象焉乃若初六六三六</span><br/>
<span class='tline' id='l316' data-llen='6915:6938'>　五皆以柔居剛体乎坤坎坤者順也坎者䧟也順者</span><br/>
<span class='tline' id='l317' data-llen='6938:6961'>　不能以自强䧟者不能以自振是故初有志窮之㓙</span><br/>
<span class='tline' id='l318' data-llen='6961:6984'>　三有不當之悔五有乗剛之疾豫之為怠不其然乎</span><br/>
<span class='tline' id='l319' data-llen='6984:7001'>初六鳴豫凶象曰初六鳴豫志窮凶也</span><br/>
<span class='tline' id='l320' data-llen='7001:7024'>　初六坤也以隂居剛而在下卦之下配於九四之震</span><br/>
<span class='tline' id='l321' data-llen='7024:7051'><a onclick="displayPageImage('KR1a0028', 'WYG', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span><br/>
<span class='tline' id='l322' data-llen='7051:7074'>　故曰鳴豫震為善鳴故有鳴象九四以其鳴倡於初</span><br/>
<span class='tline' id='l323' data-llen='7074:7097'>　六初六体乎坤而近承於艮豫怠而不應是之謂鳴</span><br/>
<span class='tline' id='l324' data-llen='7097:7120'>　象也夫豫之時九四以一陽為五隂之主建侯行師</span><br/>
<span class='tline' id='l325' data-llen='7120:7143'>　无所不利况於其國邑也間有倡而无和其勿討乎</span><br/>
<span class='tline' id='l326' data-llen='7143:7166'>　故曰㓙子曰初六鳴豫志窮㓙也夫豫之初六即謙</span><br/>
<span class='tline' id='l327' data-llen='7166:7189'>　之上六也上六之應九三初六之應九四宜其不戒</span><br/>
<span class='tline' id='l328' data-llen='7189:7212'>　而孚矣然在謙之時則有謙讓而不應之義在豫之</span><br/>
<span class='tline' id='l329' data-llen='7212:7235'>　時則有豫怠而不從之理故上曰鳴謙初曰鳴豫方</span><br/>
<span class='tline' id='l330' data-llen='7235:7262'><a onclick="displayPageImage('KR1a0028', 'WYG', '008-19a' );" name="008-19a" class="pb">[008-19a] <img width="20"  src="/static/img/kanseki-5.png"/></a></span><br/>
<span class='tline' id='l331' data-llen='7262:7285'>　其在謙也九三之震未出乎坤故上六之志未得而</span><br/>
<span class='tline' id='l332' data-llen='7285:7308'>　猶可以自託於謙固乞致師之道矣及其在豫也九</span><br/>
<span class='tline' id='l333' data-llen='7308:7331'>　四之雷已奮乎地故初六之志窮矣而尚欲自安於</span><br/>
<span class='tline' id='l334' data-llen='7331:7345'>　豫其可得乎此其所以㓙也</span><br/>
<span class='tline' id='l335' data-llen='7345:7368'>六二介于石不終日貞吉象曰不終日貞吉以中正也</span><br/>
<span class='tline' id='l336' data-llen='7368:7391'>　六二艮也以隂居柔而在下卦之中上无其應而介</span><br/>
<span class='tline' id='l337' data-llen='7391:7414'>　乎初三之坤逹於四九之震故曰介于石艮為石故</span><br/>
<span class='tline' id='l338' data-llen='7414:7437'>　有介于石之象自艮而震不渉他卦故有不終日之</span><br/>
<span class='tline' id='l339' data-llen='7437:7464'><a onclick="displayPageImage('KR1a0028', 'WYG', '008-19b' );" name="008-19b" class="pb">[008-19b] <img width="20"  src="/static/img/kanseki-5.png"/></a></span><br/>
<span class='tline' id='l340' data-llen='7464:7487'>　象夫静不專者其動不直守不固者其發不勇六二</span><br/>
<span class='tline' id='l341' data-llen='7487:7510'>　居中守正體艮而在坤之中可謂静之專而守之固</span><br/>
<span class='tline' id='l342' data-llen='7510:7533'>　矣其在於豫盖有雷出地之象焉則二之艮也豈其</span><br/>
<span class='tline' id='l343' data-llen='7533:7556'>　終止歟所以察時而動也其静也介于石則其動也</span><br/>
<span class='tline' id='l344' data-llen='7556:7579'>　不終日故曰貞吉夫震也者乾之元也艮也者乾之</span><br/>
<span class='tline' id='l345' data-llen='7579:7602'>　貞也此二之所以為貞吉者也子曰不終日貞吉以</span><br/>
<span class='tline' id='l346' data-llen='7602:7625'>　中正也又曰知㡬其神乎君子上交不謟下交不凟</span><br/>
<span class='tline' id='l347' data-llen='7625:7648'>　其知㡬乎㡬者動之㣲吉之先見者也君子見㡬而</span><br/>
<span class='tline' id='l348' data-llen='7648:7675'><a onclick="displayPageImage('KR1a0028', 'WYG', '008-20a' );" name="008-20a" class="pb">[008-20a] <img width="20"  src="/static/img/kanseki-5.png"/></a></span><br/>
<span class='tline' id='l349' data-llen='7675:7698'>　作不俟終日介如石焉寜用終日斷可識矣君子知</span><br/>
<span class='tline' id='l350' data-llen='7698:7721'>　微知彰知柔知剛萬夫之望豫之諸爻惟六二中正</span><br/>
<span class='tline' id='l351' data-llen='7721:7744'>　故孔子以為知㡬上交不謟者知六三之不足與有</span><br/>
<span class='tline' id='l352' data-llen='7744:7767'>　為也下交不瀆者知初六之不足與有行也以静觀</span><br/>
<span class='tline' id='l353' data-llen='7767:7790'>　動則動者不能逃以正觀邪則邪者不能亂方㡬之</span><br/>
<span class='tline' id='l354' data-llen='7790:7813'>　未至也介然如石之堅及其至也起而乗之不俟終</span><br/>
<span class='tline' id='l355' data-llen='7813:7836'>　日矣若以謟瀆而交其能去之速乎或曰介于石何</span><br/>
<span class='tline' id='l356' data-llen='7836:7859'>　也曰艮為石矣以艮居坤以六居二乃不足以言其</span><br/>
<span class='tline' id='l357' data-llen='7859:7886'><a onclick="displayPageImage('KR1a0028', 'WYG', '008-20b' );" name="008-20b" class="pb">[008-20b] <img width="20"  src="/static/img/kanseki-5.png"/></a></span><br/>
<span class='tline' id='l358' data-llen='7886:7905'>　堅也詩云我心匪石不可轉也與此同意</span><br/>
<span class='tline' id='l359' data-llen='7905:7925'>六三盱豫悔遲有悔象曰盱豫有悔位不當也</span><br/>
<span class='tline' id='l360' data-llen='7925:7948'>　六三上體為坎下體為坤以隂為剛而在下卦之上</span><br/>
<span class='tline' id='l361' data-llen='7948:7971'>　上无其應而承於九四之震故曰盱豫悔盱視不正</span><br/>
<span class='tline' id='l362' data-llen='7971:7994'>　也又曰上視也進退不决者其視睢盱四為震二為</span><br/>
<span class='tline' id='l363' data-llen='7994:8017'>　艮以六居三當進退之位無坤坎之體而在震艮之</span><br/>
<span class='tline' id='l364' data-llen='8017:8040'>　間見四之動而欲從之故其視睢盱然四以順動而</span><br/>
<span class='tline' id='l365' data-llen='8040:8063'>　三體隂柔樂於趨下是以豫怠而不能自奮也既盱</span><br/>
<span class='tline' id='l366' data-llen='8063:8090'><a onclick="displayPageImage('KR1a0028', 'WYG', '008-21a' );" name="008-21a" class="pb">[008-21a] <img width="20"  src="/static/img/kanseki-5.png"/></a></span><br/>
<span class='tline' id='l367' data-llen='8090:8113'>　入豫能無悔乎遲得也既悔於睢盱遂追而得二二</span><br/>
<span class='tline' id='l368' data-llen='8113:8136'>　介于石而三又輕懐進退之志是以不能无悔也上</span><br/>
<span class='tline' id='l369' data-llen='8136:8159'>　交而謟下交而凟六三之謂矣夫六二之静也介于</span><br/>
<span class='tline' id='l370' data-llen='8159:8182'>　石豈有悔豫之悔乎其動也不終日豈有遲待之悔</span><br/>
<span class='tline' id='l371' data-llen='8182:8205'>　乎所以然者二中正而三不當其位故也子曰盱豫</span><br/>
<span class='tline' id='l372' data-llen='8205:8221'>　有悔位不當也其小人之情狀乎</span><br/>
<span class='tline' id='l373' data-llen='8221:8244'>九四由豫大有得勿疑朋盍簪象曰由豫大有得志大</span><br/>
<span class='tline' id='l374' data-llen='8244:8248'>行也</span><br/>
<span class='tline' id='l375' data-llen='8248:8275'><a onclick="displayPageImage('KR1a0028', 'WYG', '008-21b' );" name="008-21b" class="pb">[008-21b] <img width="20"  src="/static/img/kanseki-5.png"/></a></span><br/>
<span class='tline' id='l376' data-llen='8275:8298'>　九四上體為震下體亦為震以豫居柔而在二卦之</span><br/>
<span class='tline' id='l377' data-llen='8298:8321'>　中應乎初六之坤盱三為坎盱五亦為坎盱二為艮</span><br/>
<span class='tline' id='l378' data-llen='8321:8344'>　盱上亦為艮故曰由豫由安行也順動之義也豫備</span><br/>
<span class='tline' id='l379' data-llen='8344:8367'>　也記曰事豫則立不豫則廢震為動坤為順艮為止</span><br/>
<span class='tline' id='l380' data-llen='8367:8390'>　坎為䧟凡豫之時患在於怠而䧟疑而止也患在於</span><br/>
<span class='tline' id='l381' data-llen='8390:8413'>　順而不動動而不順也今四以陽剛而體乎震動乎</span><br/>
<span class='tline' id='l382' data-llen='8413:8436'>　艮坎之中下應乎坤得夫順動之義矣順以動思患</span><br/>
<span class='tline' id='l383' data-llen='8436:8459'>　而豫防之建侯行師以正天下五隂思欲无歸不可</span><br/>
<span class='tline' id='l384' data-llen='8459:8486'><a onclick="displayPageImage('KR1a0028', 'WYG', '008-22a' );" name="008-22a" class="pb">[008-22a] <img width="20"  src="/static/img/kanseki-5.png"/></a></span><br/>
<span class='tline' id='l385' data-llen='8486:8509'>　得也故曰大有得大有得者上得其君下得其民也</span><br/>
<span class='tline' id='l386' data-llen='8509:8532'>　古者人臣居嫌疑之地有上下之應欲保其身而全</span><br/>
<span class='tline' id='l387' data-llen='8532:8555'>　其名朋雖欲為天下國家立太平之基建久安之業</span><br/>
<span class='tline' id='l388' data-llen='8555:8578'>　同有疑懼而不敢為者矣故曰勿疑朋盍簪大臣之</span><br/>
<span class='tline' id='l389' data-llen='8578:8601'>　義以身當天下之應國之存亡民之死生於是乎在</span><br/>
<span class='tline' id='l390' data-llen='8601:8624'>　可以自疑而廢之乎國之有君猶衣服之有冠是也</span><br/>
<span class='tline' id='l391' data-llen='8624:8647'>　冠居於首君之象也簪下於冠大臣之象也所以貫</span><br/>
<span class='tline' id='l392' data-llen='8647:8670'>　髮而正冠也朋之言衆也盍之言合也九四以一陽</span><br/>
<span class='tline' id='l393' data-llen='8670:8697'><a onclick="displayPageImage('KR1a0028', 'WYG', '008-22b' );" name="008-22b" class="pb">[008-22b] <img width="20"  src="/static/img/kanseki-5.png"/></a></span><br/>
<span class='tline' id='l394' data-llen='8697:8720'>　而在五隂之中有簪髪之象焉所以然者冠非簪無</span><br/>
<span class='tline' id='l395' data-llen='8720:8743'>　以緫髪五非四无以得民也古之人有行之者伊尹</span><br/>
<span class='tline' id='l396' data-llen='8743:8766'>　周公是巳使伊尹周公懼嫌畏過不敢有為則太甲</span><br/>
<span class='tline' id='l397' data-llen='8766:8789'>　成王將失民心以至於亡誰之咎也是以管蔡流言</span><br/>
<span class='tline' id='l398' data-llen='8789:8812'>　而周公不去太甲悔過而伊尹乃歸大臣之義也如</span><br/>
<span class='tline' id='l399' data-llen='8812:8835'>　召公之賢猶不足以知此故周公作書勤勤懇懇使</span><br/>
<span class='tline' id='l400' data-llen='8835:8858'>　之勿疑聖賢之心盖可以見故子曰由豫大有得志</span><br/>
<span class='tline' id='l401' data-llen='8858:8881'>　大行也其伊尹周公之謂乎舊説五隂由我以致豫</span><br/>
<span class='tline' id='l402' data-llen='8881:8908'><a onclick="displayPageImage('KR1a0028', 'WYG', '008-23a' );" name="008-23a" class="pb">[008-23a] <img width="20"  src="/static/img/kanseki-5.png"/></a></span><br/>
<span class='tline' id='l403' data-llen='8908:8931'>　故曰由豫九四大臣之義鎮撫國家親附百姓興利</span><br/>
<span class='tline' id='l404' data-llen='8931:8954'>　除害皆所當為必曰由我以致豫不亦失其義乎又</span><br/>
<span class='tline' id='l405' data-llen='8954:8977'>　維以大有得勿疑之辭将非人臣之志矣故曰豫之</span><br/>
<span class='tline' id='l406' data-llen='8977:8987'>　訓當以順動為義</span><br/>
<span class='tline' id='l407' data-llen='8987:9010'>六五貞疾恒不死象曰六五貞疾乗剛也恒不死中未</span><br/>
<span class='tline' id='l408' data-llen='9010:9014'>亡也</span><br/>
<span class='tline' id='l409' data-llen='9014:9037'>　六五坎也以隂居剛而在上卦之中下无其應而乗</span><br/>
<span class='tline' id='l410' data-llen='9037:9060'>　於九四之震故曰貞疾坎為病故有疾象六五君也</span><br/>
<span class='tline' id='l411' data-llen='9060:9087'><a onclick="displayPageImage('KR1a0028', 'WYG', '008-23b' );" name="008-23b" class="pb">[008-23b] <img width="20"  src="/static/img/kanseki-5.png"/></a></span><br/>
<span class='tline' id='l412' data-llen='9087:9110'>　九四臣也上下五隂皆歸於四五以柔弱之資履於</span><br/>
<span class='tline' id='l413' data-llen='9110:9133'>　其上此弱主馭强臣之象也以此為貞斯其疾矣然</span><br/>
<span class='tline' id='l414' data-llen='9133:9156'>　方豫之時剛上而柔下上動而下順雖有剛强之臣</span><br/>
<span class='tline' id='l415' data-llen='9156:9179'>　必无逆亂之事故曰恒不死恒久也剛上而柔下恒</span><br/>
<span class='tline' id='l416' data-llen='9179:9202'>　之象也自古亂臣賊子之興未嘗不變亂綱紀反易</span><br/>
<span class='tline' id='l417' data-llen='9202:9225'>　衣裳使人情猜於无君然後有以逞其私而滅其君</span><br/>
<span class='tline' id='l418' data-llen='9225:9248'>　故曰非一朝一夕之故其所由来者漸矣今豫之六</span><br/>
<span class='tline' id='l419' data-llen='9248:9271'>　五雖以柔乗剛然君臣之分未變也故雖貞疾久而</span><br/>
<span class='tline' id='l420' data-llen='9271:9298'><a onclick="displayPageImage('KR1a0028', 'WYG', '008-24a' );" name="008-24a" class="pb">[008-24a] <img width="20"  src="/static/img/kanseki-5.png"/></a></span><br/>
<span class='tline' id='l421' data-llen='9298:9321'>　不死譬如草木蠧蝕其幹而未齧其心猶可救耳方</span><br/>
<span class='tline' id='l422' data-llen='9321:9344'>　豫之時君无大惡民心未去也雖有逆亂之臣不得</span><br/>
<span class='tline' id='l423' data-llen='9344:9367'>　而取之矣故曰六五貞疾乗剛也恒不死中未亡也</span><br/>
<span class='tline' id='l424' data-llen='9367:9390'>　或曰然則逸豫之王不能以失人心乎曰所謂疾者</span><br/>
<span class='tline' id='l425' data-llen='9390:9413'>　猶可救云爾若疾久不治蠧久不除未有不死者也</span><br/>
<span class='tline' id='l426' data-llen='9413:9436'>　上六㝠豫其可長乎或曰九四不失大臣之義則五</span><br/>
<span class='tline' id='l427' data-llen='9436:9459'>　之乗剛何以為疾曰非四為之疾也以四之乗權而</span><br/>
<span class='tline' id='l428' data-llen='9459:9482'>　知宴疾也疾也者宴安鴆毒之謂也使五非太甲成</span><br/>
<span class='tline' id='l429' data-llen='9482:9509'><a onclick="displayPageImage('KR1a0028', 'WYG', '008-24b' );" name="008-24b" class="pb">[008-24b] <img width="20"  src="/static/img/kanseki-5.png"/></a></span><br/>
<span class='tline' id='l430' data-llen='9509:9532'>　王之君則四非伊尹周公之臣以伊尹周公當九四</span><br/>
<span class='tline' id='l431' data-llen='9532:9555'>　之稱是以太甲成王将有逸豫之失也疾而未死不</span><br/>
<span class='tline' id='l432' data-llen='9555:9578'>　其然歟説者或以漢魏末世之君當此爻之義彼之</span><br/>
<span class='tline' id='l433' data-llen='9578:9592'>　忘形已見豈所謂不死者哉</span><br/>
<span class='tline' id='l434' data-llen='9592:9613'>上六㝠豫成有渝无咎象曰㝠豫在上何可長也</span><br/>
<span class='tline' id='l435' data-llen='9613:9636'>　上六艮也以隂居柔而在上卦之上下无其應而近</span><br/>
<span class='tline' id='l436' data-llen='9636:9659'>　於九四之震故曰㝠豫㝠晦也四為震五為坎上為</span><br/>
<span class='tline' id='l437' data-llen='9659:9682'>　艮震為旦坎為夜艮者夜之将旦也下卦為日上卦</span><br/>
<span class='tline' id='l438' data-llen='9682:9709'><a onclick="displayPageImage('KR1a0028', 'WYG', '008-25a' );" name="008-25a" class="pb">[008-25a] <img width="20"  src="/static/img/kanseki-5.png"/></a></span><br/>
<span class='tline' id='l439' data-llen='9709:9732'>　為夜上卦之終夜之将旦者也故曰成有渝艮反則</span><br/>
<span class='tline' id='l440' data-llen='9732:9755'>　為震震反則為艮静而能静者其動不旋踵矣故曰</span><br/>
<span class='tline' id='l441' data-llen='9755:9778'>　无咎夫夜者人之所休息也於是焉而豫怠未失其</span><br/>
<span class='tline' id='l442' data-llen='9778:9801'>　節也至於上六豫既成矣成而有渝則向晦而息昧</span><br/>
<span class='tline' id='l443' data-llen='9801:9824'>　爽而興又何咎之有成而不渝是謂俾晝作夜欲无</span><br/>
<span class='tline' id='l444' data-llen='9824:9848'>　㓙得乎故子曰𠖇豫在上何可長也太甲思庸无俾</span><br/>
<span class='tline' id='l445' data-llen='9848:9871'>　世迷其謂之是乎或問下為日上卦為夜何所㨿乎</span><br/>
<span class='tline' id='l446' data-llen='9871:9894'>　曰易之取象皆於是矣六二言不終日乾之九三言</span><br/>
<span class='tline' id='l447' data-llen='9894:9921'><a onclick="displayPageImage('KR1a0028', 'WYG', '008-25b' );" name="008-25b" class="pb">[008-25b] <img width="20"  src="/static/img/kanseki-5.png"/></a></span><br/>
<span class='tline' id='l448' data-llen='9921:9944'>　終日是也夫六二之艮與上六之艮其近於震一也</span><br/>
<span class='tline' id='l449' data-llen='9944:9968'>　二為介石上為𠖇豫者二中正而上處一卦之終故</span><br/>
<span class='tline' id='l450' data-llen='9968:9984'>　也知象之无常然後可與言易矣</span><br/>
<span class='tline' id='l451' data-llen='9984:9987'>　</span><br/>
<span class='tline' id='l452' data-llen='9987:9990'>　</span><br/>
<span class='tline' id='l453' data-llen='9990:9993'>　</span><br/>
<span class='tline' id='l454' data-llen='9993:9996'>　</span><br/>
<span class='tline' id='l455' data-llen='9996:10007'>　周易經傳集解卷八</span><br/>
</p>
<p><br/>
</p>
  </div>
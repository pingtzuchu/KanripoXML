<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1a0028', 'WYG', '022-1a' );" name="022-1a" class="pb">[022-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:206'>　周易經傳集解卷二十二</span><br/>
<span class='tline' id='l10' data-llen='206:226'>　　　　　　　　　　　　宋　林栗　撰</span><br/>
<span class='tline' id='l11' data-llen='226:229'>　</span><br/>
<span class='tline' id='l12' data-llen='229:232'>　</span><br/>
<span class='tline' id='l13' data-llen='232:235'>　</span><br/>
<span class='tline' id='l14' data-llen='235:238'>　</span><br/>
<span class='tline' id='l15' data-llen='238:258'>序卦曰益而不已必决故受之以夬夬者决也</span><br/>
<span class='tline' id='l16' data-llen='258:284'><a onclick="displayPageImage('KR1a0028', 'WYG', '022-1b' );" name="022-1b" class="pb">[022-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='284:307'>　夬之成卦益之變也自益之夬震變為乾巽反為兊</span><br/>
<span class='tline' id='l18' data-llen='307:330'>　一陰五陽而成也夫所以為益者損上而益下也益</span><br/>
<span class='tline' id='l19' data-llen='330:353'>　而不已則上九之兊乗乎九五之尊兊澤也五天位</span><br/>
<span class='tline' id='l20' data-llen='353:376'>　也澤上於天其勢必决故取二爻之象以為一卦之</span><br/>
<span class='tline' id='l21' data-llen='376:399'>　體然後澤上於天著見於外而夬之形成矣昔夫子</span><br/>
<span class='tline' id='l22' data-llen='399:422'>　觀欹器喟然嘆曰夫物烏有滿而不覆者哉然則益</span><br/>
<span class='tline' id='l23' data-llen='422:445'>　之上九求益而不已是以决而去之兊反居四從天</span><br/>
<span class='tline' id='l24' data-llen='445:451'>　而下也</span><br/>
<span class='tline' id='l25' data-llen='451:477'><a onclick="displayPageImage('KR1a0028', 'WYG', '022-2a' );" name="022-2a" class="pb">[022-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='477:500'>夬揚于王庭孚號有厲告自邑不利即戎利有攸往彖</span><br/>
<span class='tline' id='l27' data-llen='500:523'>曰夬决也剛决柔也健而説决而和揚于王庭柔乗五</span><br/>
<span class='tline' id='l28' data-llen='523:546'>剛也孚號有厲其危乃光也告自邑不利即戎所尚乃</span><br/>
<span class='tline' id='l29' data-llen='546:559'>窮也利有攸往剛長乃終也</span><br/>
<span class='tline' id='l30' data-llen='559:582'>　下乾上兊成卦曰夬者自初至三皆為乾而四乃兊</span><br/>
<span class='tline' id='l31' data-llen='582:605'>　也乾為天兊為澤乾者陽之至尊兊者隂之至卑莫</span><br/>
<span class='tline' id='l32' data-llen='605:628'>　高乎天莫下乎澤今而反之澤上於天未有不决者</span><br/>
<span class='tline' id='l33' data-llen='628:651'>　也乾為金兊亦為金兊澤中之金有頑鑛之氣而乾</span><br/>
<span class='tline' id='l34' data-llen='651:677'><a onclick="displayPageImage('KR1a0028', 'WYG', '022-2b' );" name="022-2b" class="pb">[022-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='677:700'>　之為金精明堅剛柔粹者也以頑鑛之金而乗堅剛</span><br/>
<span class='tline' id='l36' data-llen='700:723'>　之利未有不决者也故曰夬决也剛决柔也五陽而</span><br/>
<span class='tline' id='l37' data-llen='723:746'>　决一隂是以謂之夬也陽自復臨㤗壯浸長而消隂</span><br/>
<span class='tline' id='l38' data-llen='746:769'>　至夬而後决也或曰五隂消陽謂之剥五陽消隂謂</span><br/>
<span class='tline' id='l39' data-llen='769:792'>　之夬其義何也曰剥剥也剥果謂之剥剥廬謂之剥</span><br/>
<span class='tline' id='l40' data-llen='792:815'>　山附於地謂之剥凡此者皆物宜在上者也剥而落</span><br/>
<span class='tline' id='l41' data-llen='815:838'>　之是以謂之剥也夬决也决水謂之决决癰疽謂之</span><br/>
<span class='tline' id='l42' data-llen='838:861'>　决澤上於天謂之决凡此者皆物宜在下者也决而</span><br/>
<span class='tline' id='l43' data-llen='861:887'><a onclick="displayPageImage('KR1a0028', 'WYG', '022-3a' );" name="022-3a" class="pb">[022-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='887:911'>　潰之是以謂之夬也故子曰健而説决而和乾健也兊</span><br/>
<span class='tline' id='l45' data-llen='911:934'>　説也内健則不挫外説則不爭健以為决説以為和</span><br/>
<span class='tline' id='l46' data-llen='934:957'>　君子之治小人也順其勢而利導之若决積水於千</span><br/>
<span class='tline' id='l47' data-llen='957:980'>　仞之上功成而无後患者健而説决而和故也夬揚</span><br/>
<span class='tline' id='l48' data-llen='980:1003'>　于王庭孚號有厲告自邑不利即戎利有攸往何謂</span><br/>
<span class='tline' id='l49' data-llen='1003:1026'>　也曰九五天位也王者之象也庭外虛也九五為王</span><br/>
<span class='tline' id='l50' data-llen='1026:1049'>　宫故上六有王庭之象揚播也上六為巽巽為風為</span><br/>
<span class='tline' id='l51' data-llen='1049:1072'>　號令故有揚庭孚號之象所以揚于王庭者以五陽</span><br/>
<span class='tline' id='l52' data-llen='1072:1098'><a onclick="displayPageImage('KR1a0028', 'WYG', '022-3b' );" name="022-3b" class="pb">[022-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1098:1121'>　進而一隂乗之也陽為君子隂為小人一小人而乗</span><br/>
<span class='tline' id='l54' data-llen='1121:1144'>　衆君子其義不可以不决也小人一而君子衆其勢</span><br/>
<span class='tline' id='l55' data-llen='1144:1167'>　則可以决之矣是故揚于王庭正明其罪而决之也</span><br/>
<span class='tline' id='l56' data-llen='1167:1190'>　孚信也厲危也君子至衆小人至寡雖曰可决有危</span><br/>
<span class='tline' id='l57' data-llen='1190:1213'>　道焉何則上下无陽則一陽者衆隂之所求也上下</span><br/>
<span class='tline' id='l58' data-llen='1213:1236'>　无隂則一隂者衆陽之所與也今上六之隂雖處至</span><br/>
<span class='tline' id='l59' data-llen='1236:1259'>　窮之勢然九五與之為比九三與之為應九四與之</span><br/>
<span class='tline' id='l60' data-llen='1259:1282'>　同體其免於係累者獨初九九二耳初九九二逺於</span><br/>
<span class='tline' id='l61' data-llen='1282:1308'><a onclick="displayPageImage('KR1a0028', 'WYG', '022-4a' );" name="022-4a" class="pb">[022-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1308:1331'>　上六雖欲决之其勢有所不及彼三陽者苟或隂為</span><br/>
<span class='tline' id='l63' data-llen='1331:1354'>　之主其危不亦近乎然夬之諸陽皆體乾健之徳其</span><br/>
<span class='tline' id='l64' data-llen='1354:1377'>　肯係累於小人而隳君子之朋哉故曰有厲曰有戎</span><br/>
<span class='tline' id='l65' data-llen='1377:1400'>　曰有凶有之為言不必然之辭也五陽相信而不忘</span><br/>
<span class='tline' id='l66' data-llen='1400:1423'>　於號令知其危而戒之斯有萬全之勢而無一跌之</span><br/>
<span class='tline' id='l67' data-llen='1423:1446'>　虞矣邑内也戎外也九二之惕號告自邑者也九五</span><br/>
<span class='tline' id='l68' data-llen='1446:1469'>　之夬夬即戎者也夫以五陽而决一隂有百勝而無</span><br/>
<span class='tline' id='l69' data-llen='1469:1492'>　一敗自常情觀之宜若無足憂者然薰狐有鑿城之</span><br/>
<span class='tline' id='l70' data-llen='1492:1518'><a onclick="displayPageImage('KR1a0028', 'WYG', '022-4b' );" name="022-4b" class="pb">[022-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1518:1541'>　嫌灼蠧有焚木之慮鳥獸之窮猶能攫搏而况於人</span><br/>
<span class='tline' id='l72' data-llen='1541:1564'>　乎是故勞心以務外者不若治内而外自平窮兵以</span><br/>
<span class='tline' id='l73' data-llen='1564:1587'>　服逺者不若修近而逺自至舜舞干而苗格文王修</span><br/>
<span class='tline' id='l74' data-llen='1587:1610'>　教而崇降此告自邑不利即戎之義也然則利有攸</span><br/>
<span class='tline' id='l75' data-llen='1610:1633'>　往何謂也曰兵法所謂歸師勿遏圍城必闕者豈将</span><br/>
<span class='tline' id='l76' data-llen='1633:1656'>　縱舎之而已乎葢優游寛緩而取之耳夫君子之心</span><br/>
<span class='tline' id='l77' data-llen='1656:1679'>　未嘗不欲天下皆君子也不幸而小人在上託附於</span><br/>
<span class='tline' id='l78' data-llen='1679:1702'>　至尊而乗君子之隙撃之則懼於不勝而反受其禍</span><br/>
<span class='tline' id='l79' data-llen='1702:1728'><a onclick="displayPageImage('KR1a0028', 'WYG', '022-5a' );" name="022-5a" class="pb">[022-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1728:1751'>　舎之則小人不除常在君側未有不害治者也是以</span><br/>
<span class='tline' id='l81' data-llen='1751:1774'>　夬之君子夙夜危懼更相儆戒常若寇至茍吾黨之</span><br/>
<span class='tline' id='l82' data-llen='1774:1797'>　志堅而不可動則小人自當退聴革心易慮化為君</span><br/>
<span class='tline' id='l83' data-llen='1797:1820'>　子矣茍為不然然後揚于王庭决而去之所以為健</span><br/>
<span class='tline' id='l84' data-llen='1820:1843'>　而説决而和不利即戎利有攸往者也故子曰揚于</span><br/>
<span class='tline' id='l85' data-llen='1843:1866'>　王庭柔乗五剛也孚號有厲有危乃光也告自邑不</span><br/>
<span class='tline' id='l86' data-llen='1866:1889'>　利即戎所尚乃窮也利有攸往剛長乃終也其危與</span><br/>
<span class='tline' id='l87' data-llen='1889:1912'>　否之九五其亡之義同當夬之時尚於剛决茍専其</span><br/>
<span class='tline' id='l88' data-llen='1912:1938'><a onclick="displayPageImage('KR1a0028', 'WYG', '022-5b' );" name="022-5b" class="pb">[022-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1938:1961'>　所尚能剛而不能柔乃取窮之道也小人雖不可不</span><br/>
<span class='tline' id='l90' data-llen='1961:1984'>　防而君子之道不可以不長是以利有攸往由夬而</span><br/>
<span class='tline' id='l91' data-llen='1984:1999'>　為乾則剛長之終也可不務乎</span><br/>
<span class='tline' id='l92' data-llen='1999:2019'>象曰澤上於天夬君子以施禄及下居徳則忌</span><br/>
<span class='tline' id='l93' data-llen='2019:2042'>　澤者兊也天者乾也澤无在天上之理而此象言之</span><br/>
<span class='tline' id='l94' data-llen='2042:2065'>　者謂澤之氣上蒸于天也澤蒸于天勢无不决必將</span><br/>
<span class='tline' id='l95' data-llen='2065:2088'>　降而為雨也君子者民之所望以為膏澤者也既已</span><br/>
<span class='tline' id='l96' data-llen='2088:2111'>　得時得位在王庭矣又可吝其澤而不施乎故用夬</span><br/>
<span class='tline' id='l97' data-llen='2111:2137'><a onclick="displayPageImage('KR1a0028', 'WYG', '022-6a' );" name="022-6a" class="pb">[022-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2137:2160'>　之象施禄以及下則自天而降沛然无不被矣然澤</span><br/>
<span class='tline' id='l99' data-llen='2160:2183'>　之為雨天之施也君子之及物人主之徳也若居而</span><br/>
<span class='tline' id='l100' data-llen='2183:2206'>　有之是貪天之功以為己力也以兊而乗乾以六而</span><br/>
<span class='tline' id='l101' data-llen='2206:2229'>　乗五其能以久安乎故曰君子以施禄及下居徳則</span><br/>
<span class='tline' id='l102' data-llen='2229:2252'>　忌也或曰需之象曰雲上於天需雲者坎也坎為水</span><br/>
<span class='tline' id='l103' data-llen='2252:2275'>　為雨不曰雨不曰水而謂之雲不曰夬而謂之需何</span><br/>
<span class='tline' id='l104' data-llen='2275:2298'>　也曰坎流水也兊止水也為其流也故或為雨或為</span><br/>
<span class='tline' id='l105' data-llen='2298:2321'>　雲為其止也故為澤而已雲之在天流行散徙未必</span><br/>
<span class='tline' id='l106' data-llen='2321:2347'><a onclick="displayPageImage('KR1a0028', 'WYG', '022-6b' );" name="022-6b" class="pb">[022-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2347:2370'>　皆為雨也是以謂之需也澤之在天有下而已雖欲</span><br/>
<span class='tline' id='l108' data-llen='2370:2393'>　不雨其可得乎是以謂之夬也所以然者隂陽和而</span><br/>
<span class='tline' id='l109' data-llen='2393:2416'>　後雨坎之從乾皆陽也是以雲而未雨也兊之從乾</span><br/>
<span class='tline' id='l110' data-llen='2416:2433'>　則剛下柔上矣膏澤之降不亦宜乎</span><br/>
<span class='tline' id='l111' data-llen='2433:2454'>雜卦曰夬决也剛决柔也君子道長小人道憂也</span><br/>
<span class='tline' id='l112' data-llen='2454:2477'>　夬之為卦以五剛一柔而成其在六爻以君子决小</span><br/>
<span class='tline' id='l113' data-llen='2477:2500'>　人為義不曰君子道長小人道消而曰小人道憂者</span><br/>
<span class='tline' id='l114' data-llen='2500:2523'>　此聖人之深㫖也雜卦六十二皆一辭而已葢有合</span><br/>
<span class='tline' id='l115' data-llen='2523:2549'><a onclick="displayPageImage('KR1a0028', 'WYG', '022-7a' );" name="022-7a" class="pb">[022-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2549:2572'>　兩卦而言之者獨夬姤疑於辭費夬之四言又係於</span><br/>
<span class='tline' id='l117' data-llen='2572:2596'>　雜卦之末其辭非𨼆奥難曉學者可以不問而知故</span><br/>
<span class='tline' id='l118' data-llen='2596:2619'>　莫肯深考以為偶然而已可不惜哉夫以五剛而决</span><br/>
<span class='tline' id='l119' data-llen='2619:2642'>　一柔君子之道可謂長矣而小人之道其窮若此能</span><br/>
<span class='tline' id='l120' data-llen='2642:2665'>　勿憂乎我盛而長則無意外之慮彼窮而憂則有先</span><br/>
<span class='tline' id='l121' data-llen='2665:2688'>　事之防然則以五剛而决一柔吾未知勝負之所在</span><br/>
<span class='tline' id='l122' data-llen='2688:2711'>　也樂毅破齊下七十餘城所未下者莒即墨二城耳</span><br/>
<span class='tline' id='l123' data-llen='2711:2734'>　夫差破越盡有其地以甲楯五千棲之於㑹稽然即</span><br/>
<span class='tline' id='l124' data-llen='2734:2760'><a onclick="displayPageImage('KR1a0028', 'WYG', '022-7b' );" name="022-7b" class="pb">[022-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2760:2783'>　墨終以破齊而復燕㑹稽終以滅呉而霸越是皆窮</span><br/>
<span class='tline' id='l126' data-llen='2783:2806'>　而憂者也齊湣之敗夫差之亡皆百勝而無憂者也</span><br/>
<span class='tline' id='l127' data-llen='2806:2829'>　可不懼哉是以聖人於夬之六爻未嘗不丁寧而儆</span><br/>
<span class='tline' id='l128' data-llen='2829:2852'>　戒之初九有不勝之咎九二有莫夜之戎九三有壯</span><br/>
<span class='tline' id='l129' data-llen='2852:2875'>　頄之凶九四有无膚之悔九五有莧陸之咎上六有</span><br/>
<span class='tline' id='l130' data-llen='2875:2898'>　无號之凶者誠以我盛而長彼窮而憂故也是故夬</span><br/>
<span class='tline' id='l131' data-llen='2898:2921'>　之君子不患其不剛而患其不能柔也不患其不健</span><br/>
<span class='tline' id='l132' data-llen='2921:2944'>　而患其不能説也不患其不决而患其不能和也不</span><br/>
<span class='tline' id='l133' data-llen='2944:2970'><a onclick="displayPageImage('KR1a0028', 'WYG', '022-8a' );" name="022-8a" class="pb">[022-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2970:2993'>　患其不往而患其即戎也是故夬之六爻以剛居柔</span><br/>
<span class='tline' id='l135' data-llen='2993:3016'>　者處夬之善者也以剛居剛者志於夬而已聖人之</span><br/>
<span class='tline' id='l136' data-llen='3016:3039'>　所甚懼也然初九最逺於上六不往則无咎矣九三</span><br/>
<span class='tline' id='l137' data-llen='3039:3062'>　與上六為應遇雨則无咎矣九五切近於上六中行</span><br/>
<span class='tline' id='l138' data-llen='3062:3085'>　則无咎矣惟九二之惕號九四之次且乃為善也或</span><br/>
<span class='tline' id='l139' data-llen='3085:3108'>　曰雜卦之義既得聞矣敢問係於諸卦之未亦有其</span><br/>
<span class='tline' id='l140' data-llen='3108:3131'>　説歟曰此彖之所謂不利即戎利有攸往者也不利</span><br/>
<span class='tline' id='l141' data-llen='3131:3154'>　即戎故丁寧諄復不以為煩利有攸往故係於諸卦</span><br/>
<span class='tline' id='l142' data-llen='3154:3180'><a onclick="displayPageImage('KR1a0028', 'WYG', '022-8b' );" name="022-8b" class="pb">[022-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3180:3202'>　之末明其一變而遂為乾也聖人之㫖可不究歟</span><br/>
<span class='tline' id='l144' data-llen='3202:3223'>初九壯于前趾往不勝為咎象曰不勝而往咎也</span><br/>
<span class='tline' id='l145' data-llen='3223:3246'>　初九乾也以陽居剛而在下卦之下上无其應而承</span><br/>
<span class='tline' id='l146' data-llen='3246:3269'>　於九二二亦乾也故曰壯于前趾趾所以行也壯趾</span><br/>
<span class='tline' id='l147' data-llen='3269:3292'>　則欲行而已乾健也剛亦健也以剛居剛以健濟健</span><br/>
<span class='tline' id='l148' data-llen='3292:3315'>　有進而已聖人之所以戒之也故曰往不勝為咎夬</span><br/>
<span class='tline' id='l149' data-llen='3315:3338'>　之諸爻大率與壯相類所以異者大壯四陽夬五陽</span><br/>
<span class='tline' id='l150' data-llen='3338:3361'>　耳大壯之初九曰壯于趾者以初在下故謂之趾也</span><br/>
<span class='tline' id='l151' data-llen='3361:3387'><a onclick="displayPageImage('KR1a0028', 'WYG', '022-9a' );" name="022-9a" class="pb">[022-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3387:3410'>　而又益以一陽故夬之初九曰壯于前趾明其勢益</span><br/>
<span class='tline' id='l153' data-llen='3410:3433'>　强則其志益鋭也然五陽之勢足以决一隂而无疑</span><br/>
<span class='tline' id='l154' data-llen='3433:3456'>　所以朝夕儆戒而莫敢先動者有所待焉而初九處</span><br/>
<span class='tline' id='l155' data-llen='3456:3479'>　最逺之地居最下之位以欲進之心持必决之志不</span><br/>
<span class='tline' id='l156' data-llen='3479:3502'>　量其力不度其時往而不勝是自為其咎者也非不</span><br/>
<span class='tline' id='l157' data-llen='3502:3525'>　幸也慶厯中仁宗進用韓琦杜衍范仲淹富弼在政</span><br/>
<span class='tline' id='l158' data-llen='3525:3548'>　府歐陽修余靖王素蔡襄為諫官夏竦羅樞宻使魯</span><br/>
<span class='tline' id='l159' data-llen='3548:3571'>　人石介作聖徳頌指言忠邪之辨當此之時可謂夬</span><br/>
<span class='tline' id='l160' data-llen='3571:3597'><a onclick="displayPageImage('KR1a0028', 'WYG', '022-9b' );" name="022-9b" class="pb">[022-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3597:3620'>　之世矣然介卒以不克而斥死於逺方身沒而幾有</span><br/>
<span class='tline' id='l162' data-llen='3620:3643'>　斵棺之禍自是朋黨之論始興而君子小人迭為勝</span><br/>
<span class='tline' id='l163' data-llen='3643:3666'>　負矣介之無成非不幸也自為之咎也時韓范二公</span><br/>
<span class='tline' id='l164' data-llen='3666:3689'>　自陜入覲聞介此頌歎曰天下事正坐此輩壊却若</span><br/>
<span class='tline' id='l165' data-llen='3689:3712'>　二公者可謂中行之君子矣故子曰不勝而往咎也</span><br/>
<span class='tline' id='l166' data-llen='3712:3735'>　昔之觀人者觀其邪正而不要其窮達論事者論其</span><br/>
<span class='tline' id='l167' data-llen='3735:3758'>　是非而不計其成敗夫豈以不勝而為其咎也哉葢</span><br/>
<span class='tline' id='l168' data-llen='3758:3781'>　君子之舉也見可而進知難而退初九以必不勝之</span><br/>
<span class='tline' id='l169' data-llen='3781:3808'><a onclick="displayPageImage('KR1a0028', 'WYG', '022-10a' );" name="022-10a" class="pb">[022-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3808:3828'>　勢而僥幸於不可成之功此其所以戒之也</span><br/>
<span class='tline' id='l171' data-llen='3828:3850'>九二惕號莫夜有戎勿恤象曰有戎勿恤得中道也</span><br/>
<span class='tline' id='l172' data-llen='3850:3873'>　九二乾也以陽居柔而在下卦之中上无其應而承</span><br/>
<span class='tline' id='l173' data-llen='3873:3896'>　於九三三亦乾也故曰惕號莫夜有戎勿恤惕者危</span><br/>
<span class='tline' id='l174' data-llen='3896:3919'>　懼之貌也號儆戒之辭也莫夜者人情懈怠之時而</span><br/>
<span class='tline' id='l175' data-llen='3919:3942'>　事變不測之際也有戎者未必然之辭也勿恤者甚</span><br/>
<span class='tline' id='l176' data-llen='3942:3965'>　之之辭也夫乾天下之至健也徳行常易以知險而</span><br/>
<span class='tline' id='l177' data-llen='3965:3988'>　九二居中得剛柔之節明得喪之理故能憂懼而儆</span><br/>
<span class='tline' id='l178' data-llen='3988:4015'><a onclick="displayPageImage('KR1a0028', 'WYG', '022-10b' );" name="022-10b" class="pb">[022-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4015:4038'>　戒以為莫夜之間将有寇戎乗吾之隙其可以勿恤</span><br/>
<span class='tline' id='l180' data-llen='4038:4061'>　乎易以下卦為晝上卦為夜故九二之視九四有莫</span><br/>
<span class='tline' id='l181' data-llen='4061:4084'>　夜之象猶乾之夕惕也三與上為應四與上同體則</span><br/>
<span class='tline' id='l182' data-llen='4084:4106'>　有戎之恤不亦宜乎故子曰有戎勿恤得中道也</span><br/>
<span class='tline' id='l183' data-llen='4106:4129'>九三壯于頄有凶君子夬夬獨行遇雨若濡有愠无咎</span><br/>
<span class='tline' id='l184' data-llen='4129:4141'>象曰君子夬夬終无咎也</span><br/>
<span class='tline' id='l185' data-llen='4141:4164'>　九三下體為乾上體亦為乾以陽居剛而在下卦之</span><br/>
<span class='tline' id='l186' data-llen='4164:4187'>　上應乎上六之巽故曰壯于頄有凶頄顴骨也壯之</span><br/>
<span class='tline' id='l187' data-llen='4187:4214'><a onclick="displayPageImage('KR1a0028', 'WYG', '022-11a' );" name="022-11a" class="pb">[022-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4214:4237'>　見于面者也三以陽居剛而在下卦之上故有壯頄</span><br/>
<span class='tline' id='l189' data-llen='4237:4260'>　之象書曰爾无忿疾于頑語曰人而不仁疾之已甚</span><br/>
<span class='tline' id='l190' data-llen='4260:4283'>　亂也君子剛中而柔外无怨而无惡故能使小人革</span><br/>
<span class='tline' id='l191' data-llen='4283:4306'>　心而順服今九三與上六為應而乃見其壯於顔面</span><br/>
<span class='tline' id='l192' data-llen='4306:4329'>　之間則小人懼矣小人懼則将畜其忿戾以致毒于</span><br/>
<span class='tline' id='l193' data-llen='4329:4352'>　我蜂蠆有之而況人乎二之有凶固其宜也故曰君</span><br/>
<span class='tline' id='l194' data-llen='4352:4375'>　子夬夬獨行遇雨若濡有愠无咎夬夬也夬夬者决</span><br/>
<span class='tline' id='l195' data-llen='4375:4398'>　之又决也為其一爻而有重乾之象是以謂之夬夬</span><br/>
<span class='tline' id='l196' data-llen='4398:4425'><a onclick="displayPageImage('KR1a0028', 'WYG', '022-11b' );" name="022-11b" class="pb">[022-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4425:4448'>　也雨隂陽和也諸陽莫應於上六而九三獨應之又</span><br/>
<span class='tline' id='l198' data-llen='4448:4471'>　有乾巽之合是以謂之獨行而遇雨也獨行而遇雨</span><br/>
<span class='tline' id='l199' data-llen='4471:4494'>　宜若濡矣然君子上交不諂下交不凟磨而不磷涅</span><br/>
<span class='tline' id='l200' data-llen='4494:4517'>　而不緇雖遇雨若濡而實未嘗濡也夫君子之與小</span><br/>
<span class='tline' id='l201' data-llen='4517:4540'>　人如氷炭之不相入也君子之欲去小人猶小人之</span><br/>
<span class='tline' id='l202' data-llen='4540:4563'>　欲无君子也故詩曰憂心悄悄愠于羣小今以五陽</span><br/>
<span class='tline' id='l203' data-llen='4563:4586'>　而决一隂而九三之君子與之為應其不濡者幾希</span><br/>
<span class='tline' id='l204' data-llen='4586:4609'>　矣則其同類之愠不亦宜乎然君子之勢如此其盛</span><br/>
<span class='tline' id='l205' data-llen='4609:4636'><a onclick="displayPageImage('KR1a0028', 'WYG', '022-12a' );" name="022-12a" class="pb">[022-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4636:4659'>　小人之黨如彼其衰而九三以重剛之體懐夬夬之</span><br/>
<span class='tline' id='l207' data-llen='4659:4682'>　心豈將捨此而從彼哉將以釋其忿戾之情而開其</span><br/>
<span class='tline' id='l208' data-llen='4682:4705'>　柔服之意不得不如是耳由是言之愠之者過也非</span><br/>
<span class='tline' id='l209' data-llen='4705:4728'>　九三之咎也不忍於遇雨之愠而寧受壯頄之凶斯</span><br/>
<span class='tline' id='l210' data-llen='4728:4745'>　為咎矣故子曰君子夬夬終无咎也</span><br/>
<span class='tline' id='l211' data-llen='4745:4768'>九四臀无膚其行次且牽羊悔亡聞言不信象曰其行</span><br/>
<span class='tline' id='l212' data-llen='4768:4784'>次且位不當也聞言不信聰不明也</span><br/>
<span class='tline' id='l213' data-llen='4784:4807'>　九四下體為乾上體為兊以陽居柔而在上卦之下</span><br/>
<span class='tline' id='l214' data-llen='4807:4834'><a onclick="displayPageImage('KR1a0028', 'WYG', '022-12b' );" name="022-12b" class="pb">[022-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4834:4857'>　下无其應而承於九五之乾連於上六之巽故曰臀</span><br/>
<span class='tline' id='l216' data-llen='4857:4880'>　无膚其行次且臀體之末也陽為賔隂為虛四與五</span><br/>
<span class='tline' id='l217' data-llen='4880:4903'>　上同體四五皆陽而上為隂是四之臀无膚也臀无</span><br/>
<span class='tline' id='l218' data-llen='4903:4926'>　膚而位不當故其行次且然處則不安行則不進也</span><br/>
<span class='tline' id='l219' data-llen='4926:4949'>　夬之五陽惟二四居柔二逺於上而近之又與之同</span><br/>
<span class='tline' id='l220' data-llen='4949:4972'>　體至于次且其行則四之操心危而慮患深矣故曰</span><br/>
<span class='tline' id='l221' data-llen='4972:4995'>　牽羊悔亡聞言不信四體兊兊為羊上體巽巽為繩</span><br/>
<span class='tline' id='l222' data-llen='4995:5018'>　故有牽羊之象兊為口舌巽為不果故有聞言不信</span><br/>
<span class='tline' id='l223' data-llen='5018:5045'><a onclick="displayPageImage('KR1a0028', 'WYG', '022-13a' );" name="022-13a" class="pb">[022-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5045:5068'>　之象羊很而喜觸者也以陽五而决一隂有餘力矣</span><br/>
<span class='tline' id='l225' data-llen='5068:5091'>　何至于觸藩而自羸其角也哉為其同體而牽去其</span><br/>
<span class='tline' id='l226' data-llen='5091:5114'>　羊斯无悔矣大壯之悔亡亦猶是也四之牽羊也豈</span><br/>
<span class='tline' id='l227' data-llen='5114:5137'>　徒然而已將至誠惻怛而致其教戒焉使其革心而</span><br/>
<span class='tline' id='l228' data-llen='5137:5160'>　為善也君子又何求哉然上六隂柔聞其言而不能</span><br/>
<span class='tline' id='l229' data-llen='5160:5183'>　信至於惡積而不可揜罪大而不可解然後揚于王</span><br/>
<span class='tline' id='l230' data-llen='5183:5206'>　庭與衆棄之此小人之所以甘心於鈇鉞而无所歸</span><br/>
<span class='tline' id='l231' data-llen='5206:5229'>　怨者也故曰健而説决而和九四之謂矣故曰其行</span><br/>
<span class='tline' id='l232' data-llen='5229:5256'><a onclick="displayPageImage('KR1a0028', 'WYG', '022-13b' );" name="022-13b" class="pb">[022-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5256:5273'>　次且位不當也聞言不信聰不明也</span><br/>
<span class='tline' id='l234' data-llen='5273:5295'>九五莧陸夬夬中行无咎象曰中行无咎中未光也</span><br/>
<span class='tline' id='l235' data-llen='5295:5318'>　九五乾也以陽居剛而在上卦之中下无其應而承</span><br/>
<span class='tline' id='l236' data-llen='5318:5341'>　於上六之巽故曰莧陸夬夬莧陸草名柔脆易折之</span><br/>
<span class='tline' id='l237' data-llen='5341:5364'>　物也乾為金巽為蕃鮮故有莧陸夬夬之象夬夬者</span><br/>
<span class='tline' id='l238' data-llen='5364:5387'>　决之又决者也以莧陸之柔折而拔之易耳何至于</span><br/>
<span class='tline' id='l239' data-llen='5387:5410'>　决之又决乎夫九五者陽之至盛者也上六者隂之</span><br/>
<span class='tline' id='l240' data-llen='5410:5433'>　至窮者也以至剛而决至柔以至盛而决至衰譬猶</span><br/>
<span class='tline' id='l241' data-llen='5433:5460'><a onclick="displayPageImage('KR1a0028', 'WYG', '022-14a' );" name="022-14a" class="pb">[022-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5460:5483'>　以精金利器决柔脆之草决而不中則或傷之已荆</span><br/>
<span class='tline' id='l243' data-llen='5483:5506'>　山之玉不以投鼠隋侯之珠不以彈雀以九五之金</span><br/>
<span class='tline' id='l244' data-llen='5506:5529'>　决上六之莧何以異於是唐太宗之征高麗文宗之</span><br/>
<span class='tline' id='l245' data-llen='5529:5552'>　誅宦官是也所以然者為其不圖萬全之功而僥倖</span><br/>
<span class='tline' id='l246' data-llen='5552:5575'>　於一戰之勝彖之所謂不利即戎者也故曰中行无</span><br/>
<span class='tline' id='l247' data-llen='5575:5598'>　咎中未光也夫極剛健而以中行之宜其光明而不</span><br/>
<span class='tline' id='l248' data-llen='5598:5621'>　疚矣今也用於莧陸至於夬夬僅能无咎而已此其</span><br/>
<span class='tline' id='l249' data-llen='5621:5644'>　所以為未光者歟子曰孚號有厲其危乃光也則五</span><br/>
<span class='tline' id='l250' data-llen='5644:5671'><a onclick="displayPageImage('KR1a0028', 'WYG', '022-14b' );" name="022-14b" class="pb">[022-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5671:5694'>　之即戎未光宜矣或曰九三一爻而有重剛之象是</span><br/>
<span class='tline' id='l252' data-llen='5694:5717'>　以著夬夬之辭五之為乾一而已其係之夬夬何也</span><br/>
<span class='tline' id='l253' data-llen='5717:5740'>　曰五天位也乾為天是亦重乾之象矣飛龍在天亦</span><br/>
<span class='tline' id='l254' data-llen='5740:5746'>　猶是也</span><br/>
<span class='tline' id='l255' data-llen='5746:5766'>上六无號終有凶象曰无號之凶終不可長也</span><br/>
<span class='tline' id='l256' data-llen='5766:5789'>　上六巽也以隂居柔而在上卦之上應乎九三而乗</span><br/>
<span class='tline' id='l257' data-llen='5789:5812'>　於九五二爻皆乾也故曰无號終有凶號有二有揚</span><br/>
<span class='tline' id='l258' data-llen='5812:5835'>　庭之號有儆戒之號乾為健巽為號人情常謹於始</span><br/>
<span class='tline' id='l259' data-llen='5835:5862'><a onclick="displayPageImage('KR1a0028', 'WYG', '022-15a' );" name="022-15a" class="pb">[022-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5862:5885'>　而怠於終敬其大而忽其小畏其所難而蔑其所易</span><br/>
<span class='tline' id='l261' data-llen='5885:5908'>　陽之盛至於九五隂之窮極於上六則向之惕號者</span><br/>
<span class='tline' id='l262' data-llen='5908:5931'>　有時而怠矣故戒之曰无號終有凶言儆戒之不可</span><br/>
<span class='tline' id='l263' data-llen='5931:5954'>　忘也夬之諸爻皆警戒之意至于上六夬之終也小</span><br/>
<span class='tline' id='l264' data-llen='5954:5977'>　人之罪既已著明矣茍无揚庭之號以正其典刑是</span><br/>
<span class='tline' id='l265' data-llen='5977:6000'>　又養寇而遺患者也故曰无號終有凶言事機之不</span><br/>
<span class='tline' id='l266' data-llen='6000:6023'>　可失也桓彦範不殺武三思以為杌上肉耳此則无</span><br/>
<span class='tline' id='l267' data-llen='6023:6046'>　號之凶也故子曰无號之凶終不可長也一日之長</span><br/>
<span class='tline' id='l268' data-llen='6046:6073'><a onclick="displayPageImage('KR1a0028', 'WYG', '022-15b' );" name="022-15b" class="pb">[022-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6073:6096'>　為姤為遯為剥為否凶之漸也可畏哉聖人之愛君</span><br/>
<span class='tline' id='l270' data-llen='6096:6106'>　子而憂小人至矣</span><br/>
<span class='tline' id='l271' data-llen='6106:6109'>　</span><br/>
<span class='tline' id='l272' data-llen='6109:6112'>　</span><br/>
<span class='tline' id='l273' data-llen='6112:6115'>　</span><br/>
<span class='tline' id='l274' data-llen='6115:6118'>　</span><br/>
<span class='tline' id='l275' data-llen='6118:6140'>序卦曰夬者决也决必有遇故受之以姤姤者遇也</span><br/>
<span class='tline' id='l276' data-llen='6140:6163'>　姤之成卦夬之反也自夬之姤乾反居上兊反為巽</span><br/>
<span class='tline' id='l277' data-llen='6163:6190'><a onclick="displayPageImage('KR1a0028', 'WYG', '022-16a' );" name="022-16a" class="pb">[022-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6190:6213'>　初上相易而成卦也乾反居上則剛長之極矣兊反</span><br/>
<span class='tline' id='l279' data-llen='6213:6236'>　為巽則柔服之甚矣剛長之極而柔伏之甚此小人</span><br/>
<span class='tline' id='l280' data-llen='6236:6259'>　之所以遇君子也夫隂陽相求物之情也剛柔相推</span><br/>
<span class='tline' id='l281' data-llen='6259:6282'>　時之運也窮於上必反於下决於此遇於彼自然之</span><br/>
<span class='tline' id='l282' data-llen='6282:6305'>　理也陽之用事極於季夏一隂相遇而秋矣是故夏</span><br/>
<span class='tline' id='l283' data-llen='6305:6328'>　秋之交為陽盛而隂伏是其所以遇之然一陽為復</span><br/>
<span class='tline' id='l284' data-llen='6328:6351'>　一隂為姤終則復始剛柔相遇則同也陽謂之復隂</span><br/>
<span class='tline' id='l285' data-llen='6351:6374'>　謂之姤何也曰陽復於艮萬物歸根復命之時也隂</span><br/>
<span class='tline' id='l286' data-llen='6374:6401'><a onclick="displayPageImage('KR1a0028', 'WYG', '022-16b' );" name="022-16b" class="pb">[022-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6401:6424'>　遇于坤萬物著見之時也乾之從巽必出乎兊巽之</span><br/>
<span class='tline' id='l288' data-llen='6424:6447'>　從乾必出乎離然後相遇于坤坤者申也孟秋之月</span><br/>
<span class='tline' id='l289' data-llen='6447:6470'>　也夫是以謂之姤也若復之坤震則不相遇矣坤土</span><br/>
<span class='tline' id='l290' data-llen='6470:6493'>　也艮亦土也艮反於土動而成震夫是以謂之復也</span><br/>
<span class='tline' id='l291' data-llen='6493:6516'>　聖人内剛而外柔内君子而外小人以陽為主隂為</span><br/>
<span class='tline' id='l292' data-llen='6516:6539'>　客故陽來謂之復而隂來謂之姤也夫豈特聖人之</span><br/>
<span class='tline' id='l293' data-llen='6539:6557'>　心然哉亦本於天地自然之理而已矣</span><br/>
<span class='tline' id='l294' data-llen='6557:6580'>姤女壯勿用取女彖曰姤遇也柔遇剛也勿用取女不</span><br/>
<span class='tline' id='l295' data-llen='6580:6607'><a onclick="displayPageImage('KR1a0028', 'WYG', '022-17a' );" name="022-17a" class="pb">[022-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6607:6630'>可與長也天地相遇品物咸章也剛遇中正天下大行</span><br/>
<span class='tline' id='l297' data-llen='6630:6640'>也姤之時義大矣哉</span><br/>
<span class='tline' id='l298' data-llen='6640:6663'>　下巽上乾成卦曰姤者初為巽自二以往皆為乾乾</span><br/>
<span class='tline' id='l299' data-llen='6663:6686'>　健也上健而下巽斯以為遇巽巽也乎曰未也乾西</span><br/>
<span class='tline' id='l300' data-llen='6686:6709'>　北也巽東南也東南西北横亘相直是以謂之遇也</span><br/>
<span class='tline' id='l301' data-llen='6709:6732'>　乾之從巽必出乎兊巽之從乾必出乎離然後相遇</span><br/>
<span class='tline' id='l302' data-llen='6732:6755'>　於坤坤者申也陽之終隂之始相遇於未申之間是</span><br/>
<span class='tline' id='l303' data-llen='6755:6778'>　以有天地相遇之象而其卦為姤也乾為金巽為木</span><br/>
<span class='tline' id='l304' data-llen='6778:6805'><a onclick="displayPageImage('KR1a0028', 'WYG', '022-17b' );" name="022-17b" class="pb">[022-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6805:6828'>　陽金隂水相得而有合是以謂之遇也故子曰姤遇</span><br/>
<span class='tline' id='l306' data-llen='6828:6851'>　也柔遇剛也説者皆以一柔而遇五剛斯謂之姤愚</span><br/>
<span class='tline' id='l307' data-llen='6851:6874'>　謂一柔而遇五剛爭寵之道也而何遇之云乎謂夫</span><br/>
<span class='tline' id='l308' data-llen='6874:6897'>　一隂方來始與陽遇是以謂之姤也姤女壯勿用取</span><br/>
<span class='tline' id='l309' data-llen='6897:6920'>　女何謂也曰巽長女也卦唯一隂為主於内五陽皆</span><br/>
<span class='tline' id='l310' data-llen='6920:6943'>　欲求之壯甚也姤之言遇也詩云邂逅相遇是也不</span><br/>
<span class='tline' id='l311' data-llen='6943:6966'>　待其配遇人而合不可取之女也然而天地不相遇</span><br/>
<span class='tline' id='l312' data-llen='6966:6989'>　則品物不章君臣不相遇則政化不行所惡於遇者</span><br/>
<span class='tline' id='l313' data-llen='6989:7016'><a onclick="displayPageImage('KR1a0028', 'WYG', '022-18a' );" name="022-18a" class="pb">[022-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7016:7039'>　非惡其合也惡其長也婦人之義從一而終使初六</span><br/>
<span class='tline' id='l315' data-llen='7039:7062'>　之遇九二遂止而不往則如姤之象復何尤哉為其</span><br/>
<span class='tline' id='l316' data-llen='7062:7085'>　一柔而五剛既遇不已又舎而之他惟其所遇剛不</span><br/>
<span class='tline' id='l317' data-llen='7085:7108'>　能制是以不可取也故子曰勿用取女不可與長也</span><br/>
<span class='tline' id='l318' data-llen='7108:7131'>　天地相遇品物咸章也剛遇中正天下大行也剛雖</span><br/>
<span class='tline' id='l319' data-llen='7131:7154'>　遇柔而不失其中正則風行天下无乎不被矣故又</span><br/>
<span class='tline' id='l320' data-llen='7154:7177'>　賛之曰姤之時義大矣哉一隂之來雖有消陽之漸</span><br/>
<span class='tline' id='l321' data-llen='7177:7200'>　然遇之以中正則順伏而无違教化之行民用和睦</span><br/>
<span class='tline' id='l322' data-llen='7200:7227'><a onclick="displayPageImage('KR1a0028', 'WYG', '022-18b' );" name="022-18b" class="pb">[022-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7227:7250'>　姤之時義斯為大矣説者以剛遇中正為二五之遇</span><br/>
<span class='tline' id='l324' data-llen='7250:7268'>　是謂執文害辭失所謂柔遇剛之義矣</span><br/>
<span class='tline' id='l325' data-llen='7268:7284'>象曰天下有風姤后以施命誥四方</span><br/>
<span class='tline' id='l326' data-llen='7284:7307'>　天者乾也風者巽也風也者天之號令也風行天下</span><br/>
<span class='tline' id='l327' data-llen='7307:7330'>　其施命誥四方之象乎是故夬之上九風行天上則</span><br/>
<span class='tline' id='l328' data-llen='7330:7353'>　曰揚于王庭姤之初六風行天下則曰后以施命誥</span><br/>
<span class='tline' id='l329' data-llen='7353:7376'>　四方也或曰然則風行天上其卦為小畜何也曰小</span><br/>
<span class='tline' id='l330' data-llen='7376:7399'>　畜之巽在四而九五乗之是以為懿文徳宻雲而不</span><br/>
<span class='tline' id='l331' data-llen='7399:7426'><a onclick="displayPageImage('KR1a0028', 'WYG', '022-19a' );" name="022-19a" class="pb">[022-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7426:7449'>　雨也夬之巽在上而乗乎九五矣雖欲畜之其可得</span><br/>
<span class='tline' id='l333' data-llen='7449:7466'>　乎是以謂揚于王庭施禄以及下也</span><br/>
<span class='tline' id='l334' data-llen='7466:7478'>雜卦曰姤遇也柔遇剛也</span><br/>
<span class='tline' id='l335' data-llen='7478:7501'>　姤之為卦以一柔五剛而成其在六爻以柔遇剛為</span><br/>
<span class='tline' id='l336' data-llen='7501:7524'>　義夬彖既言之矣雜卦又申言之不幾於贅乎曰彖</span><br/>
<span class='tline' id='l337' data-llen='7524:7547'>　也者一卦之義也雜也者六爻之義也彖與爻同聖</span><br/>
<span class='tline' id='l338' data-llen='7547:7570'>　人不以强而别爻與彖異聖人不以茍而合至于夬</span><br/>
<span class='tline' id='l339' data-llen='7570:7593'>　姤之義觀其彖則見其爻觀其爻則知其彖是以重</span><br/>
<span class='tline' id='l340' data-llen='7593:7620'><a onclick="displayPageImage('KR1a0028', 'WYG', '022-19b' );" name="022-19b" class="pb">[022-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7620:7643'>　復其辭而不以為煩也或曰若是則一辭而足矣既</span><br/>
<span class='tline' id='l342' data-llen='7643:7666'>　謂之遇而又曰柔遇剛也豈非贅與曰易之言遇多</span><br/>
<span class='tline' id='l343' data-llen='7666:7689'>　矣有剛柔相遇者同人之二五師克相遇是也有以</span><br/>
<span class='tline' id='l344' data-llen='7689:7712'>　剛遇剛者暌之初九遇元夫是也有以柔遇柔者小</span><br/>
<span class='tline' id='l345' data-llen='7712:7735'>　過之六二遇其妣遇其臣是也有以剛遇柔者豐之</span><br/>
<span class='tline' id='l346' data-llen='7735:7758'>　初九遇其配主九四遇其夷主是也若曰遇而已矣</span><br/>
<span class='tline' id='l347' data-llen='7758:7781'>　安知非二五之相遇乎故曰姤遇也柔遇剛也豈是</span><br/>
<span class='tline' id='l348' data-llen='7781:7804'>　得已而不已哉初六係柅而貞吉九二包魚而无咎</span><br/>
<span class='tline' id='l349' data-llen='7804:7831'><a onclick="displayPageImage('KR1a0028', 'WYG', '022-20a' );" name="022-20a" class="pb">[022-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7831:7854'>　者以其遇之也九三有次且之厲九四有无魚之凶</span><br/>
<span class='tline' id='l351' data-llen='7854:7878'>　九五有包𤓰之隕上九有上窮之吝者為其不遇而</span><br/>
<span class='tline' id='l352' data-llen='7878:7901'>　求之也然姤之陽以剛居柔者志在於遇以剛居剛</span><br/>
<span class='tline' id='l353' data-llen='7901:7924'>　者无意遇之矣九三九五无意于求之遇故為次且</span><br/>
<span class='tline' id='l354' data-llen='7924:7947'>　為含章九四上九志在於遇故凶吝隨之矣此初六</span><br/>
<span class='tline' id='l355' data-llen='7947:7963'>　之辭所以兼言有攸往見凶者也</span><br/>
<span class='tline' id='l356' data-llen='7963:7986'>初六係于金柅貞吉有攸往見凶羸豕孚蹢躅象曰係</span><br/>
<span class='tline' id='l357' data-llen='7986:7995'>于金柅柔道牽也</span><br/>
<span class='tline' id='l358' data-llen='7995:8022'><a onclick="displayPageImage('KR1a0028', 'WYG', '022-20b' );" name="022-20b" class="pb">[022-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8022:8045'>　初六巽也以隂居剛而在一卦之下應乎九四而遇</span><br/>
<span class='tline' id='l360' data-llen='8045:8068'>　於九二二爻皆乾也故曰係于金柅貞吉柅或作擟</span><br/>
<span class='tline' id='l361' data-llen='8068:8091'>　説者曰絡絲跌也青齊謂之柅以金為之取其堅重</span><br/>
<span class='tline' id='l362' data-llen='8091:8114'>　也巽為絲為繩直兊為金故有係于金柅之象治絲</span><br/>
<span class='tline' id='l363' data-llen='8114:8137'>　與繩者必以柅柅輕則搖動而絲棼柅重則端正而</span><br/>
<span class='tline' id='l364' data-llen='8137:8160'>　繩直初六之於九二是也五陽皆金而獨二為柅者</span><br/>
<span class='tline' id='l365' data-llen='8160:8183'>　謂其居下而得中承五金之聚也聚五金以為一柅</span><br/>
<span class='tline' id='l366' data-llen='8183:8206'>　其孰能動之哉聖人以初六之柔有牽係諸陽之漸</span><br/>
<span class='tline' id='l367' data-llen='8206:8233'><a onclick="displayPageImage('KR1a0028', 'WYG', '022-21a' );" name="022-21a" class="pb">[022-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8233:8256'>　因其遇二也遂為之戒焉使之係于金柅柅不動豕</span><br/>
<span class='tline' id='l369' data-llen='8256:8279'>　孚蹢躅初既與二為遇矣又進而有所往所見宜其</span><br/>
<span class='tline' id='l370' data-llen='8279:8302'>　凶也自姤而往其卦為遯遯之初六亦曰勿用有攸</span><br/>
<span class='tline' id='l371' data-llen='8302:8325'>　往是也或曰初配在四不使之從四而使之係二乎</span><br/>
<span class='tline' id='l372' data-llen='8325:8348'>　曰此卦以遇為義葢遇合之女未嘗擇配也二近而</span><br/>
<span class='tline' id='l373' data-llen='8348:8371'>　先斯得之矣又使之求配而合焉則是與之長而其</span><br/>
<span class='tline' id='l374' data-llen='8371:8394'>　遇不可勝窮也初苟舎二猶遇九三然則四之求之</span><br/>
<span class='tline' id='l375' data-llen='8394:8417'>　亦已逺矣羸豕牝豕也獸之淫者莫若豕而牝為甚</span><br/>
<span class='tline' id='l376' data-llen='8417:8444'><a onclick="displayPageImage('KR1a0028', 'WYG', '022-21b' );" name="022-21b" class="pb">[022-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8444:8467'>　焉左氏傳所謂婁豬是也孚孳尾也既孚而猶蹢躅</span><br/>
<span class='tline' id='l378' data-llen='8467:8490'>　淫躁之甚也初六既係於二而求過不已故有羸豕</span><br/>
<span class='tline' id='l379' data-llen='8490:8513'>　孚蹢躅之象焉制之於早則如金柅之不可移縱而</span><br/>
<span class='tline' id='l380' data-llen='8513:8536'>　弗圖則蹢躅而難制矣可不戒哉故子曰係于金柅</span><br/>
<span class='tline' id='l381' data-llen='8536:8559'>　柔道牽也或曰坎為豕而巽象之何哉曰初六之巽</span><br/>
<span class='tline' id='l382' data-llen='8559:8582'>　有攸往故曰巽往則為離離坎配也取諸牝豕不亦</span><br/>
<span class='tline' id='l383' data-llen='8582:8598'>　宜乎故曰有攸往見凶見者離也</span><br/>
<span class='tline' id='l384' data-llen='8598:8620'>九二包有魚无咎不利賔象曰包有魚義不及賔也</span><br/>
<span class='tline' id='l385' data-llen='8620:8647'><a onclick="displayPageImage('KR1a0028', 'WYG', '022-22a' );" name="022-22a" class="pb">[022-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8647:8670'>　九二乾也以陽居柔而在下卦之中上无其應而遇</span><br/>
<span class='tline' id='l387' data-llen='8670:8693'>　於初六之巽故包有魚包罩也罔罟之類也詩曰烝</span><br/>
<span class='tline' id='l388' data-llen='8693:8716'>　然罩罩舊説以為包苴之包或以為庖厨之庖皆非</span><br/>
<span class='tline' id='l389' data-llen='8716:8739'>　也初為巽三為兊故二有離象巽為魚離為罔罟以</span><br/>
<span class='tline' id='l390' data-llen='8739:8762'>　二乗初有包罩之象雞豚狗彘人之所畜不可以言</span><br/>
<span class='tline' id='l391' data-llen='8762:8785'>　遇也魚在川澤則有時而遇之矣故姤之民以魚為</span><br/>
<span class='tline' id='l392' data-llen='8785:8808'>　喻猶屯之民以鹿為喻也五陽而求一隂是魚至少</span><br/>
<span class='tline' id='l393' data-llen='8808:8831'>　而罔之者衆也二近而先斯得之矣故曰无咎不利</span><br/>
<span class='tline' id='l394' data-llen='8831:8858'><a onclick="displayPageImage('KR1a0028', 'WYG', '022-22b' );" name="022-22b" class="pb">[022-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8858:8881'>　賔夫初於四為配而二取之宜若有咎矣然二之所</span><br/>
<span class='tline' id='l396' data-llen='8881:8904'>　取者魚也非四之所得有也若取四之雞豚狗彘得</span><br/>
<span class='tline' id='l397' data-llen='8904:8927'>　為无咎乎哉二以四為賔賔外也為其无臣主之分</span><br/>
<span class='tline' id='l398' data-llen='8927:8950'>　也若九五包魚而二取之得為无咎乎哉施罩以待</span><br/>
<span class='tline' id='l399' data-llen='8950:8973'>　魚志于得耳遇而不取以利於賔義之所不及也聖</span><br/>
<span class='tline' id='l400' data-llen='8973:8996'>　人懼五陽之爭而一隂之長故使九二包魚而取之</span><br/>
<span class='tline' id='l401' data-llen='8996:9019'>　初六係于柅而勿往則无女壯之漸矣遇而不取以</span><br/>
<span class='tline' id='l402' data-llen='9019:9042'>　為九四之利則其遇也豈特四而已哉故子曰包有</span><br/>
<span class='tline' id='l403' data-llen='9042:9069'><a onclick="displayPageImage('KR1a0028', 'WYG', '022-23a' );" name="022-23a" class="pb">[022-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9069:9087'>　魚義不及賔也君子之道斯為中庸矣</span><br/>
<span class='tline' id='l405' data-llen='9087:9110'>九三臀无膚其行次且厲无大咎象曰其行次且行未</span><br/>
<span class='tline' id='l406' data-llen='9110:9114'>牽也</span><br/>
<span class='tline' id='l407' data-llen='9114:9137'>　九三上體為乾下體為兊以陽居剛而在下卦之上</span><br/>
<span class='tline' id='l408' data-llen='9137:9160'>　上无其應而連于初六之巽故曰臀无膚其行次且</span><br/>
<span class='tline' id='l409' data-llen='9160:9183'>　三與初二同體二三皆陽而初為隂是三之臀无膚</span><br/>
<span class='tline' id='l410' data-llen='9183:9206'>　也三以純剛而與漸壯之隂同體非其志也是以其</span><br/>
<span class='tline' id='l411' data-llen='9206:9229'>　行次且也故曰厲无大咎隂消二則及三可謂厲矣</span><br/>
<span class='tline' id='l412' data-llen='9229:9256'><a onclick="displayPageImage('KR1a0028', 'WYG', '022-23b' );" name="022-23b" class="pb">[022-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9256:9279'>　以其无意于遇知危而自警不與二爭民則可以无</span><br/>
<span class='tline' id='l414' data-llen='9279:9302'>　大咎矣姤之九三即夬之九四也其為无膚而次且</span><br/>
<span class='tline' id='l415' data-llen='9302:9325'>　則同也夬之九四牽羊則悔亡今反為姤而兊體猶</span><br/>
<span class='tline' id='l416' data-llen='9325:9348'>　存是其未能牽之是以次且如故也故子曰其行次</span><br/>
<span class='tline' id='l417' data-llen='9348:9356'>　且行未牽也</span><br/>
<span class='tline' id='l418' data-llen='9356:9374'>九四包无魚起凶象曰无魚之凶逺民也</span><br/>
<span class='tline' id='l419' data-llen='9374:9397'>　九四上體為乾下體亦為乾以陽居柔而在上卦之</span><br/>
<span class='tline' id='l420' data-llen='9397:9420'>　下應乎初六之巽故曰包无魚九四志於遇者也初</span><br/>
<span class='tline' id='l421' data-llen='9420:9447'><a onclick="displayPageImage('KR1a0028', 'WYG', '022-24a' );" name="022-24a" class="pb">[022-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9447:9470'>　既與二遇矣四又隔于九三逺不相及是臨淵而羨</span><br/>
<span class='tline' id='l423' data-llen='9470:9493'>　魚者也故曰起凶包而无魚則亦已矣何咎之有起</span><br/>
<span class='tline' id='l424' data-llen='9493:9516'>　而爭之斯為凶矣或曰四失其配起而爭之何遽凶</span><br/>
<span class='tline' id='l425' data-llen='9516:9539'>　乎曰姤者遇合之女未嘗擇配而從也夫既遇之而</span><br/>
<span class='tline' id='l426' data-llen='9539:9562'>　我以為配是一民而二君矣又能保其不往也哉五</span><br/>
<span class='tline' id='l427' data-llen='9562:9585'>　陽固志以决一隂猶不能决而反為姤矣四逺于初</span><br/>
<span class='tline' id='l428' data-llen='9585:9608'>　二與之遇而四復爭之是衆君子内自相敵幾何而</span><br/>
<span class='tline' id='l429' data-llen='9608:9631'>　不為小人之所乗哉此其所以凶也故子曰无魚之</span><br/>
<span class='tline' id='l430' data-llen='9631:9658'><a onclick="displayPageImage('KR1a0028', 'WYG', '022-24b' );" name="022-24b" class="pb">[022-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9658:9681'>　凶逺民也魯昭公將去季民宋樂祁曰无民而能逞</span><br/>
<span class='tline' id='l432' data-llen='9681:9704'>　其志者未之有也靜以待民猶可動必憂昭公卒不</span><br/>
<span class='tline' id='l433' data-llen='9704:9719'>　克而出死于乾侯起凶之證也</span><br/>
<span class='tline' id='l434' data-llen='9719:9743'>九五以杞包𤓰含章有隕自天象曰九五含章中正也</span><br/>
<span class='tline' id='l435' data-llen='9743:9754'>有隕自天志不舎命也</span><br/>
<span class='tline' id='l436' data-llen='9754:9777'>　九五乾也以陽居剛而在上卦之中逺无所應近无</span><br/>
<span class='tline' id='l437' data-llen='9777:9801'>　所遇而介於四上之間二爻皆乾也故曰以杞包𤓰</span><br/>
<span class='tline' id='l438' data-llen='9801:9824'>　含章有隕自天杞栁也告子所謂以杞柳為桮棬者</span><br/>
<span class='tline' id='l439' data-llen='9824:9851'><a onclick="displayPageImage('KR1a0028', 'WYG', '022-25a' );" name="022-25a" class="pb">[022-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9851:9878'>　也𤓰木𤓰也詩所謂投我以木𤓰者也以杞包𤓰孔</span><br/>
<span class='tline' id='l441' data-llen='9878:9902'>　子所謂繋而不食者也剥之上九亦曰碩果不食𤓰</span><br/>
<span class='tline' id='l442' data-llen='9902:9925'>　木果之碩者予嘗詢之圃人春華而夏實霜降而後</span><br/>
<span class='tline' id='l443' data-llen='9925:9955'>　熟懼夫風雨虫獸之害往往為<img height='20' width='20' alt='&amp;KR3948' title='KR3948' src='https://raw.githubusercontent.com/kanripo/KR-Gaiji/master/images/KR3948.png'/>匊包裹繋于枝幹</span><br/>
<span class='tline' id='l444' data-llen='9955:9978'>　之上不然无孑遺矣姤一隂之長至五為剥百果草</span><br/>
<span class='tline' id='l445' data-llen='9978:10001'>　木至此而皆剥矣然而纍然碩果猶在其上是必有</span><br/>
<span class='tline' id='l446' data-llen='10001:10024'>　以包之者也以杞云者言其包絡之堅也夫一隂雖</span><br/>
<span class='tline' id='l447' data-llen='10024:10047'>　微志在于剥九二則與之比既為所係矣九三則與</span><br/>
<span class='tline' id='l448' data-llen='10047:10074'><a onclick="displayPageImage('KR1a0028', 'WYG', '022-25b' );" name="022-25b" class="pb">[022-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10074:10097'>　之同體亦已危矣九四則與之為應将起而爭之矣</span><br/>
<span class='tline' id='l450' data-llen='10097:10120'>　惟九五居中守正无意于遇不為初六小人之所染</span><br/>
<span class='tline' id='l451' data-llen='10120:10144'>　汙則是全徳而不刓含章以有待也夫包𤓰者必于</span><br/>
<span class='tline' id='l452' data-llen='10144:10167'>　一隂之時過此則懼其遂剥也含章者必于一柔之</span><br/>
<span class='tline' id='l453' data-llen='10167:10190'>　世過此則六三将與之配懼其遂消也夫隂長而陽</span><br/>
<span class='tline' id='l454' data-llen='10190:10214'>　消百果草木至剥而皆隕者天之命也以杞包𤓰而</span><br/>
<span class='tline' id='l455' data-llen='10214:10237'>　免于隕者人之志也包終堅完而不免於隕者亦天</span><br/>
<span class='tline' id='l456' data-llen='10237:10260'>　也未嘗包之與包之不堅則其勢必至於隕不可以</span><br/>
<span class='tline' id='l457' data-llen='10260:10287'><a onclick="displayPageImage('KR1a0028', 'WYG', '022-26a' );" name="022-26a" class="pb">[022-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10287:10310'>　言天也若九五者包乎二剛之間逺无所應近无所</span><br/>
<span class='tline' id='l459' data-llen='10310:10333'>　遇則其包之堅且完矣其有隕者可以歸之天矣故</span><br/>
<span class='tline' id='l460' data-llen='10333:10356'>　子曰九五含章中正也有隕自天志不舎命也包不</span><br/>
<span class='tline' id='l461' data-llen='10356:10379'>　包人也隕不隕天也不舎吾志而已其如命何哉論</span><br/>
<span class='tline' id='l462' data-llen='10379:10404'>　語作匏𤓰匏𤓰苦瓠也苦瓠人所不食故繋之以供</span><br/>
<span class='tline' id='l463' data-llen='10404:10428'>　无舟而求濟者耳或曰以杞包𤓰則何從而隕乎曰</span><br/>
<span class='tline' id='l464' data-llen='10428:10452'>　飄風暴雨𤼵屋拔木是豈包繋之所能禦哉若此者</span><br/>
<span class='tline' id='l465' data-llen='10452:10475'>　可以言命矣故孟子有言知命者不立乎巖牆之下</span><br/>
<span class='tline' id='l466' data-llen='10475:10502'><a onclick="displayPageImage('KR1a0028', 'WYG', '022-26b' );" name="022-26b" class="pb">[022-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10502:10526'>　或曰然則夫子之言曰吾豈匏𤓰也哉焉能繋而不</span><br/>
<span class='tline' id='l468' data-llen='10526:10549'>　食何也曰夫子論逸民七人而曰我則異於是無可</span><br/>
<span class='tline' id='l469' data-llen='10549:10572'>　無不可孟子亦曰可以仕則仕可以止則止孔子也</span><br/>
<span class='tline' id='l470' data-llen='10572:10595'>　故夫含章以待者時則有之矣而孔子不為也乃孔</span><br/>
<span class='tline' id='l471' data-llen='10595:10619'>　子則欲撥亂世而反之正者也其能如瓠𤓰之不食</span><br/>
<span class='tline' id='l472' data-llen='10619:10642'>　乎故曰不曰堅乎磨而不磷不曰白乎涅而不緇是</span><br/>
<span class='tline' id='l473' data-llen='10642:10665'>　以南子不可見而見公山佛肸不可往而欲往也雖</span><br/>
<span class='tline' id='l474' data-llen='10665:10688'>　然善學柳下恵者莫若魯男子世之君子苟欲不磷</span><br/>
<span class='tline' id='l475' data-llen='10688:10715'><a onclick="displayPageImage('KR1a0028', 'WYG', '022-27a' );" name="022-27a" class="pb">[022-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10715:10738'>　則如勿磨茍欲不緇則如勿涅茍欲不隕則不若包</span><br/>
<span class='tline' id='l477' data-llen='10738:10755'>　繋之堅完也若此可謂善學孔子矣</span><br/>
<span class='tline' id='l478' data-llen='10755:10774'>上九姤其角吝无咎象曰姤其角上窮吝也</span><br/>
<span class='tline' id='l479' data-llen='10774:10797'>　上九乾也以陽居柔而在一卦之上无應无遇而乗</span><br/>
<span class='tline' id='l480' data-llen='10797:10820'>　九五之乾故曰姤其角角上窮也一隂之長至於上</span><br/>
<span class='tline' id='l481' data-llen='10820:10843'>　則為角上九志在於遇其所遇角矣初六兊之反故</span><br/>
<span class='tline' id='l482' data-llen='10843:10866'>　有羊角之象焉乾為君子兊為小人兊之象為羊羊</span><br/>
<span class='tline' id='l483' data-llen='10866:10889'>　隂狠而善觸者也故大壯與夬皆以牽羊喪羊為義</span><br/>
<span class='tline' id='l484' data-llen='10889:10916'><a onclick="displayPageImage('KR1a0028', 'WYG', '022-27b' );" name="022-27b" class="pb">[022-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10916:10939'>　夬之初九将决上六往而不勝是以為姤今姤之上</span><br/>
<span class='tline' id='l486' data-llen='10939:10962'>　九乃求遇焉小人之未得志也巽其辭色以媚君子</span><br/>
<span class='tline' id='l487' data-llen='10962:10985'>　及其既得志也惟君子之務去則上九之遇初六也</span><br/>
<span class='tline' id='l488' data-llen='10985:11008'>　豈復遇其柔巽也哉姤其角而已矣故曰吝无咎吝</span><br/>
<span class='tline' id='l489' data-llen='11008:11031'>　羞也姤至上九君子之道窮矣窮而求遇其羞吝也</span><br/>
<span class='tline' id='l490' data-llen='11031:11054'>　自取之矣又誰咎乎故子曰姤其角上窮吝也窮則</span><br/>
<span class='tline' id='l491' data-llen='11054:11071'>　變矣變而為萃羊角在上不其然乎</span><br/>
<span class='tline' id='l492' data-llen='11071:11084'>　周易經傳集解卷二十二</span><br/>
</p>
<p><br/>
</p>
  </div>
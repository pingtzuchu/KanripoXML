<div id="txtcont" class="span9" style="position: relative;">
    <p>
<span class='tline' id='l7' data-llen='159:185'><a onclick="displayPageImage('KR1a0028', 'WYG', '024-1a' );" name="024-1a" class="pb">[024-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='185:193'>欽定四庫全書</span>
<span class='tline' id='l9' data-llen='193:206'>　周易經傳集解卷二十四</span>
<span class='tline' id='l10' data-llen='206:227'>　　　　　　　　　　　　　宋　林栗　撰</span>
<span class='tline' id='l11' data-llen='227:230'>　</span>
<span class='tline' id='l12' data-llen='230:233'>　</span>
<span class='tline' id='l13' data-llen='233:236'>　</span>
<span class='tline' id='l14' data-llen='236:239'>　</span>
<span class='tline' id='l15' data-llen='239:255'>序卦曰升而不已必困故受之以困</span>
<span class='tline' id='l16' data-llen='255:281'><a onclick="displayPageImage('KR1a0028', 'WYG', '024-1b' );" name="024-1b" class="pb">[024-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='281:304'>　困之為卦升之變也自升之困㢲反為兊坤變為坎</span>
<span class='tline' id='l18' data-llen='304:327'>　上下相宜而成㢲為木兊為澤木藏而澤見則澤滅</span>
<span class='tline' id='l19' data-llen='327:350'>　之矣坤為地坎為水地藏而水見則水漫之矣是以</span>
<span class='tline' id='l20' data-llen='350:373'>　謂之困也升之上六其彖為冥升者升而不已也升</span>
<span class='tline' id='l21' data-llen='373:391'>　而不已其困必矣受之以困不亦宜乎</span>
<span class='tline' id='l22' data-llen='391:414'>困亨貞大人吉无咎有言不信彖曰困剛揜也險以説</span>
<span class='tline' id='l23' data-llen='414:437'>困而不失其所亨其惟君子乎貞大人吉以剛中也有</span>
<span class='tline' id='l24' data-llen='437:447'>言不信尚口乃窮也</span>
<span class='tline' id='l25' data-llen='447:473'><a onclick="displayPageImage('KR1a0028', 'WYG', '024-2a' );" name="024-2a" class="pb">[024-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='473:496'>　下坎上兊成卦曰困者初為坎二為離三為巽四為</span>
<span class='tline' id='l27' data-llen='496:519'>　兊坎為水離為火巽為木兊為金火困於水水困於</span>
<span class='tline' id='l28' data-llen='519:542'>　金是以謂之困也所以然者坎在其下兊在其上而</span>
<span class='tline' id='l29' data-llen='542:565'>　離巽陥於其中故曰離明也坎險也巽順也兊說也</span>
<span class='tline' id='l30' data-llen='565:588'>　離巽為君子坎兊為小人君子見揜於小人是以謂</span>
<span class='tline' id='l31' data-llen='588:611'>　之困也以爻考之九二之剛為初六六三之所揜九</span>
<span class='tline' id='l32' data-llen='611:634'>　四九五為六三上六之所揜謂之困也不亦宜乎故</span>
<span class='tline' id='l33' data-llen='634:657'>　子曰困剛揜也剛揜於柔困之象也困亨貞大人吉</span>
<span class='tline' id='l34' data-llen='657:683'><a onclick="displayPageImage('KR1a0028', 'WYG', '024-2b' );" name="024-2b" class="pb">[024-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='683:706'>　无咎何謂也曰坎險也兊說也在險而能說困不失</span>
<span class='tline' id='l36' data-llen='706:729'>　其所亨也顔氏之子一簞食一瓢飲在陋巷人不堪</span>
<span class='tline' id='l37' data-llen='729:752'>　其憂回也不改其樂兹其所以為亨歟貞正也固也</span>
<span class='tline' id='l38' data-llen='752:775'>　困之六爻三隂揜剛者也三陽為柔之所揜也然三</span>
<span class='tline' id='l39' data-llen='775:798'>　隂雖能揜剛而皆不得中據非其位三陽雖為柔揜</span>
<span class='tline' id='l40' data-llen='798:821'>　而二五得中不失其正夫二五者困之所謂大人者</span>
<span class='tline' id='l41' data-llen='821:844'>　也以此為正以此為困吉又何咎哉然而不曰大人</span>
<span class='tline' id='l42' data-llen='844:867'>　貞吉而曰貞大人吉何也曰大人者以剛中為正者</span>
<span class='tline' id='l43' data-llen='867:893'><a onclick="displayPageImage('KR1a0028', 'WYG', '024-3a' );" name="024-3a" class="pb">[024-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='893:916'>　也小人者以過中為正者也貞乎大人則吉貞乎小</span>
<span class='tline' id='l45' data-llen='916:939'>　人則凶舉此以明彼也有言不信何謂也曰九四九</span>
<span class='tline' id='l46' data-llen='939:962'>　五皆有兊軆為口舌故有言象當困之時所有言而</span>
<span class='tline' id='l47' data-llen='962:985'>　不見信固其宜矣若尚口而争之則䘮我而逐物窮</span>
<span class='tline' id='l48' data-llen='985:1008'>　自招也夫惟君子剛中而守正居易以俟命斯為善</span>
<span class='tline' id='l49' data-llen='1008:1031'>　處困矣或曰吾子言兊為小人而九四九五體之何</span>
<span class='tline' id='l50' data-llen='1031:1054'>　也曰易者易也變通不窮之謂也由四象而言之則</span>
<span class='tline' id='l51' data-llen='1054:1077'>　以坎兊而揜離巽是以謂之小人即六爻而論之則</span>
<span class='tline' id='l52' data-llen='1077:1103'><a onclick="displayPageImage('KR1a0028', 'WYG', '024-3b' );" name="024-3b" class="pb">[024-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1103:1126'>　九四九五見揜而能說是以不失為君子也象曰困</span>
<span class='tline' id='l54' data-llen='1126:1149'>　德之辨也困而不失其亨君子之所以辨於小人也</span>
<span class='tline' id='l55' data-llen='1149:1172'>　又曰困窮而通即所謂不失其亨是也又曰困以寡</span>
<span class='tline' id='l56' data-llen='1172:1192'>　怨下學而上達知我者其天乎夫何怨之有</span>
<span class='tline' id='l57' data-llen='1192:1207'>象曰澤无水困君子以致命遂志</span>
<span class='tline' id='l58' data-llen='1207:1230'>　澤者兊也水者坎也水在澤下不曰澤中有水而曰</span>
<span class='tline' id='l59' data-llen='1230:1253'>　澤无水何也曰水以流行為功在澤下澤不流无水</span>
<span class='tline' id='l60' data-llen='1253:1276'>　之象也所貴乎澤者貴其說萬物也水在澤下足以</span>
<span class='tline' id='l61' data-llen='1276:1302'><a onclick="displayPageImage('KR1a0028', 'WYG', '024-4a' );" name="024-4a" class="pb">[024-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1302:1325'>　自潤而不足以及物澤道困矣謂之无水可也水不</span>
<span class='tline' id='l63' data-llen='1325:1348'>　及物豈澤之願哉致其命之當然遂其志之所樂則</span>
<span class='tline' id='l64' data-llen='1348:1369'>　在困而常亨矣富貴利達命也仁義道德志也</span>
<span class='tline' id='l65' data-llen='1369:1378'>雜卦曰困相遇也</span>
<span class='tline' id='l66' data-llen='1378:1401'>　困之為卦以剛為柔揜而成其在六爻以剛柔相遇</span>
<span class='tline' id='l67' data-llen='1401:1424'>　為義何則君子小人如水火之不同如薰蕕之不並</span>
<span class='tline' id='l68' data-llen='1424:1447'>　幸而不相遇則已若使薫蕕同器而藏水火同釜而</span>
<span class='tline' id='l69' data-llen='1447:1470'>　㸑則火必見揜於水薫必見揜於蕕此困之所以為</span>
<span class='tline' id='l70' data-llen='1470:1496'><a onclick="displayPageImage('KR1a0028', 'WYG', '024-4b' );" name="024-4b" class="pb">[024-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1496:1519'>　剛揜也是故九二與初六相遇者也九四與六三相</span>
<span class='tline' id='l72' data-llen='1519:1542'>　遇者也九五與上六相遇者也此其所以為困也困</span>
<span class='tline' id='l73' data-llen='1542:1565'>　之諸爻剛柔相半非多寡之不齊强弱之敵也然其</span>
<span class='tline' id='l74' data-llen='1565:1588'>　所以為困者初六揜於下上六揜於上而三陽陥於</span>
<span class='tline' id='l75' data-llen='1588:1611'>　其中故也其所以困而卒為亨者九二得下卦之中</span>
<span class='tline' id='l76' data-llen='1611:1634'>　九五得上卦之中而三隂皆不當其位故也然初六</span>
<span class='tline' id='l77' data-llen='1634:1657'>　心合六三然後能揜九二六三心合上六然後能揜</span>
<span class='tline' id='l78' data-llen='1657:1680'>　九四九五譬如隂柔小人締交合黨以困君子而其</span>
<span class='tline' id='l79' data-llen='1680:1706'><a onclick="displayPageImage('KR1a0028', 'WYG', '024-5a' );" name="024-5a" class="pb">[024-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1706:1729'>　君子能剛中而守正不失其所亨則小人自困矣故</span>
<span class='tline' id='l81' data-llen='1729:1752'>　卦雖為困其實亨也困者三陽也困之者三隂也三</span>
<span class='tline' id='l82' data-llen='1752:1775'>　陽爻言困于酒食困于金車困于赤紱者言相近而</span>
<span class='tline' id='l83' data-llen='1775:1798'>　不相得也小人之困君子不過困其酒食車服而已</span>
<span class='tline' id='l84' data-llen='1798:1821'>　而君子之道不為之困也三隂爻言困於株木困于</span>
<span class='tline' id='l85' data-llen='1821:1844'>　石困于葛藟者言相與而不能相濟也小人易合而</span>
<span class='tline' id='l86' data-llen='1844:1867'>　難乆既已困君子矣及其勢窮力盡視其黨與无足</span>
<span class='tline' id='l87' data-llen='1867:1890'>　恃以存者是以困窮而莫之救也即其相遇以求之</span>
<span class='tline' id='l88' data-llen='1890:1916'><a onclick="displayPageImage('KR1a0028', 'WYG', '024-5b' );" name="024-5b" class="pb">[024-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1916:1926'>　六爻之義粲然矣</span>
<span class='tline' id='l90' data-llen='1926:1949'>初六臀困于株木入于幽谷三歲不覿象曰入于幽谷</span>
<span class='tline' id='l91' data-llen='1949:1955'>幽不明也</span>
<span class='tline' id='l92' data-llen='1955:1978'>　初六坎也以隂居剛而在下卦之下應乎九四四離</span>
<span class='tline' id='l93' data-llen='1978:2001'>　兊也故曰臀困于株木入于幽谷初六合六三以困</span>
<span class='tline' id='l94' data-llen='2001:2024'>　九二者也有應在四而反交於三隂柔不中不當其</span>
<span class='tline' id='l95' data-llen='2024:2047'>　位相與而不能以相濟也三體巽為木孤立二陽之</span>
<span class='tline' id='l96' data-llen='2047:2070'>　中株木之象也初與三皆坎坎為谷巽為入最䖏坎</span>
<span class='tline' id='l97' data-llen='2070:2096'><a onclick="displayPageImage('KR1a0028', 'WYG', '024-6a' );" name="024-6a" class="pb">[024-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2096:2119'>　窞之下入于幽谷之象也三之不能庇初猶株木之</span>
<span class='tline' id='l99' data-llen='2119:2142'>　孑立而不能庇物也初之不能助三猶入于幽谷而</span>
<span class='tline' id='l100' data-llen='2142:2165'>　不能出也是以有臀困之象焉臀體之末初六是也</span>
<span class='tline' id='l101' data-llen='2165:2188'>　自三視之為臀也求全處安而不能進者也望庇于</span>
<span class='tline' id='l102' data-llen='2188:2211'>　株木其困不亦冝乎夬之九四姤之九三皆指上六</span>
<span class='tline' id='l103' data-llen='2211:2234'>　初六為臀此獨指本爻者易之互文皆如此也說者</span>
<span class='tline' id='l104' data-llen='2234:2257'>　或謂六三為臀則失之矣故曰三歲不覿自初至四</span>
<span class='tline' id='l105' data-llen='2257:2280'>　所歴三爻初為坎四為離離性炎上坎性趋下離明</span>
<span class='tline' id='l106' data-llen='2280:2306'><a onclick="displayPageImage('KR1a0028', 'WYG', '024-6b' );" name="024-6b" class="pb">[024-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2306:2329'>　也坎幽也初六有應在四而乃入于幽谷至于三歲</span>
<span class='tline' id='l108' data-llen='2329:2352'>　而不覿其配焉凶可知矣故子曰入于幽谷幽不明</span>
<span class='tline' id='l109' data-llen='2352:2375'>　也言初六之不明故至於此也王弼曰幽者不明之</span>
<span class='tline' id='l110' data-llen='2375:2379'>　辭</span>
<span class='tline' id='l111' data-llen='2379:2402'>九二困于酒食朱紱方來利用亨祀征凶无咎象曰困</span>
<span class='tline' id='l112' data-llen='2402:2411'>于酒食中有慶也</span>
<span class='tline' id='l113' data-llen='2411:2434'>　九二離也以陽居柔而在下卦之中上无其應而介</span>
<span class='tline' id='l114' data-llen='2434:2457'>　於初六六三之間二爻皆坎而三又巽也故曰困于</span>
<span class='tline' id='l115' data-llen='2457:2483'><a onclick="displayPageImage('KR1a0028', 'WYG', '024-7a' );" name="024-7a" class="pb">[024-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2483:2506'>　酒食朱紱方來坎為酒離為食相近而不相得故有</span>
<span class='tline' id='l117' data-llen='2506:2529'>　困于酒食之象離南方之卦其色赤二與四皆離故</span>
<span class='tline' id='l118' data-llen='2529:2552'>　有朱紱方來之象故曰利用享祀夫酒食者享祀之</span>
<span class='tline' id='l119' data-llen='2552:2575'>　所須也朱紱者享祀之所服也雖无酒食之豐而不</span>
<span class='tline' id='l120' data-llen='2575:2598'>　失朱紱之服以之享祀何所不可夫豈以酒食之困</span>
<span class='tline' id='l121' data-llen='2598:2621'>　而易其志哉此君子之所以亨也故曰征凶无咎向</span>
<span class='tline' id='l122' data-llen='2621:2644'>　若困于酒食遂往而求之凶固宜矣又誰咎乎而子</span>
<span class='tline' id='l123' data-llen='2644:2667'>　曰困于酒食中有慶者言二雖困而不失其中故有</span>
<span class='tline' id='l124' data-llen='2667:2693'><a onclick="displayPageImage('KR1a0028', 'WYG', '024-7b' );" name="024-7b" class="pb">[024-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2693:2716'>　朱紱之慶也二言有慶五言有說即彖之所謂險以</span>
<span class='tline' id='l126' data-llen='2716:2728'>　說繫所謂窮而通者也</span>
<span class='tline' id='l127' data-llen='2728:2751'>六三困于石據于蒺莉入于其宫不見其妻凶象曰據</span>
<span class='tline' id='l128' data-llen='2751:2770'>于蒺莉乘剛也入于其宫不見其妻不祥也</span>
<span class='tline' id='l129' data-llen='2770:2793'>　六三下體為坎下體為巽以隂居剛而在下卦之上</span>
<span class='tline' id='l130' data-llen='2793:2816'>　上无其應而介於九二九四之間二爻皆離而四又</span>
<span class='tline' id='l131' data-llen='2816:2839'>　兊也故曰困于石據于蒺䔧入于其宫不見其妻六</span>
<span class='tline' id='l132' data-llen='2839:2862'>　三合初六以困九二合上六以困九四九五者也然</span>
<span class='tline' id='l133' data-llen='2862:2888'><a onclick="displayPageImage('KR1a0028', 'WYG', '024-8a' );" name="024-8a" class="pb">[024-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2888:2911'>　皆隂柔不中不當其位相與而不能相濟初入于幽</span>
<span class='tline' id='l135' data-llen='2911:2934'>　谷故有困于石之象二剛而在下故有據于蒺䔧之</span>
<span class='tline' id='l136' data-llen='2934:2957'>　象初之不足恃猶石之頑然而不能生物也二之不</span>
<span class='tline' id='l137' data-llen='2957:2980'>　可揜猶蒺䔧之堅而不可據也木之遇石木之困也</span>
<span class='tline' id='l138' data-llen='2980:3003'>　據于蒺䔧其傷必矣上六則其所位宫也三非陽也</span>
<span class='tline' id='l139' data-llen='3003:3026'>　自以為陽陽而求配於上六上六非其配也是入于</span>
<span class='tline' id='l140' data-llen='3026:3049'>　其宫而不見其妻也三既不得志於二又不得志於</span>
<span class='tline' id='l141' data-llen='3049:3072'>　初反入其宫不見其配凶可知矣故曰凶子曰據于</span>
<span class='tline' id='l142' data-llen='3072:3098'><a onclick="displayPageImage('KR1a0028', 'WYG', '024-8b' );" name="024-8b" class="pb">[024-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3098:3121'>　蒺䔧乘剛也入于其宫不見其妻不祥也又曰非所</span>
<span class='tline' id='l144' data-llen='3121:3144'>　困而困焉名必辱非所據而據焉身必危既辱且危</span>
<span class='tline' id='l145' data-llen='3144:3167'>　死期將至妻其可得見耶言六三不知初之无能為</span>
<span class='tline' id='l146' data-llen='3167:3190'>　而挾之以取困其召辱矣不知二之不可乘而揜之</span>
<span class='tline' id='l147' data-llen='3190:3213'>　以速祸其身危矣故初之不覿其配三之不見其妻</span>
<span class='tline' id='l148' data-llen='3213:3236'>　皆謂小人不安其分而不行險以徼倖既失所圖則</span>
<span class='tline' id='l149' data-llen='3236:3259'>　顛沛失措无投足之地此聖人深見小人之情状而</span>
<span class='tline' id='l150' data-llen='3259:3270'>　告戒之如此之明也</span>
<span class='tline' id='l151' data-llen='3270:3296'><a onclick="displayPageImage('KR1a0028', 'WYG', '024-9a' );" name="024-9a" class="pb">[024-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3296:3319'>九四來徐徐困于金車吝有終象曰來徐徐志在下也</span>
<span class='tline' id='l153' data-llen='3319:3328'>雖不當位有與也</span>
<span class='tline' id='l154' data-llen='3328:3351'>　九四下體為離上體為兊以陽居柔而在上卦之下</span>
<span class='tline' id='l155' data-llen='3351:3374'>　應乎初六而乘乎六三二爻皆坎而三又巽也故曰</span>
<span class='tline' id='l156' data-llen='3374:3397'>　來徐徐困于金車四之見揜於二隂與二五同患者</span>
<span class='tline' id='l157' data-llen='3397:3420'>　也然四不中不當其位故下應於初而比於三初既</span>
<span class='tline' id='l158' data-llen='3420:3443'>　入于幽谷不能自出三又困于石據于蒺䔧四乃徐</span>
<span class='tline' id='l159' data-llen='3443:3466'>　徐其來以從五焉兊為金坎為車相近而不相得故</span>
<span class='tline' id='l160' data-llen='3466:3492'><a onclick="displayPageImage('KR1a0028', 'WYG', '024-9b' );" name="024-9b" class="pb">[024-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3492:3515'>　有困于金車之象夫金者祭祀之所陳也車者祭祀</span>
<span class='tline' id='l162' data-llen='3515:3538'>　之所乘也祭而無金與車冝不可以祭矣然茍有明</span>
<span class='tline' id='l163' data-llen='3538:3561'>　信則筐筥錡釜可以薦於神義弗當乘則舍車而徒</span>
<span class='tline' id='l164' data-llen='3561:3584'>　所以賁其趾夫豈以金車之困而易其志哉此君子</span>
<span class='tline' id='l165' data-llen='3584:3607'>　之所以亨也故曰吝有終當困之時君子為小人所</span>
<span class='tline' id='l166' data-llen='3607:3630'>　困者也四不能亟從君子之朋而徐徐以待小人之</span>
<span class='tline' id='l167' data-llen='3630:3653'>　配其為可羞吝冝矣然以其承於九五五為之與是</span>
<span class='tline' id='l168' data-llen='3653:3676'>　以幸而有終也故子曰來徐徐志在下也雖不當位</span>
<span class='tline' id='l169' data-llen='3676:3703'><a onclick="displayPageImage('KR1a0028', 'WYG', '024-10a' );" name="024-10a" class="pb">[024-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3703:3709'>　有與也</span>
<span class='tline' id='l171' data-llen='3709:3732'>九五劓刖困于赤紱乃徐有說利用祭祀象曰劓刖志</span>
<span class='tline' id='l172' data-llen='3732:3752'>未得也乃徐有說以中直也利用祭祀受福也</span>
<span class='tline' id='l173' data-llen='3752:3775'>　九五兊也以陽居剛而在上卦之中下无其應而承</span>
<span class='tline' id='l174' data-llen='3775:3798'>　於上六連於六三二爻皆巽而三又坎也故曰劓刖</span>
<span class='tline' id='l175' data-llen='3798:3821'>　困于赤紱劓刑其上也刖刑其下也兊為毁折故有</span>
<span class='tline' id='l176' data-llen='3821:3844'>　劓刖之象九四雖與五比而下應於初是以九五上</span>
<span class='tline' id='l177' data-llen='3844:3867'>　見劓於上六下見刖於六三夫二五皆見揜其為劓</span>
<span class='tline' id='l178' data-llen='3867:3894'><a onclick="displayPageImage('KR1a0028', 'WYG', '024-10b' );" name="024-10b" class="pb">[024-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3894:3917'>　刖則同也不言於二而言於五者明其不獲四之助</span>
<span class='tline' id='l180' data-llen='3917:3940'>　也二離而五兊也二四皆以陽居柔獨五以陽居剛</span>
<span class='tline' id='l181' data-llen='3940:3963'>　則其見揜有甚於二四者矣是以係之劓刖也離為</span>
<span class='tline' id='l182' data-llen='3963:3986'>　赤紱二四皆離而五獨體兊相近而不相得故有困</span>
<span class='tline' id='l183' data-llen='3986:4009'>　于赤紱之象在二謂之朱在五謂赤古之制服盖有</span>
<span class='tline' id='l184' data-llen='4009:4032'>　其别矣鄭康成云黻其色皆赤尊卑以深淺為異天</span>
<span class='tline' id='l185' data-llen='4032:4055'>　子純朱諸侯黄朱大夫赤而已盖互而言之與赤紱</span>
<span class='tline' id='l186' data-llen='4055:4078'>　者祭之所服也祭而无服冝不可以祭矣然禮有弗</span>
<span class='tline' id='l187' data-llen='4078:4105'><a onclick="displayPageImage('KR1a0028', 'WYG', '024-11a' );" name="024-11a" class="pb">[024-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4105:4128'>　獲雖降服以祭可也夫豈以赤紱之困而易其志哉</span>
<span class='tline' id='l189' data-llen='4128:4151'>　此君子之所以亨也故曰乃徐有說利用祭祀孟子</span>
<span class='tline' id='l190' data-llen='4151:4174'>　有言不得不可以為說无財不可以為說五體兌為</span>
<span class='tline' id='l191' data-llen='4174:4197'>　說九四不獲於初然後反而從五故徐有喜說之道</span>
<span class='tline' id='l192' data-llen='4197:4220'>　焉夫君子之所重莫重於祭酒食祭之所須也金車</span>
<span class='tline' id='l193' data-llen='4220:4243'>　祭之所用也赤紱祭之所服也小人之肆志也初困</span>
<span class='tline' id='l194' data-llen='4243:4266'>　其酒食中困其金車終困其赤紱而君子恬然不以</span>
<span class='tline' id='l195' data-llen='4266:4289'>　動其心則其所以自處者可謂綽綽然有餘裕矣彼</span>
<span class='tline' id='l196' data-llen='4289:4316'><a onclick="displayPageImage('KR1a0028', 'WYG', '024-11b' );" name="024-11b" class="pb">[024-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4316:4339'>　小人者其能卒困之耶故子曰劓刖志未得也乃徐</span>
<span class='tline' id='l198' data-llen='4339:4362'>　有說以中直也利用祭祀受福也夫酒醴牲牢金車</span>
<span class='tline' id='l199' data-llen='4362:4385'>　赤紱固所以事神之具然君子剛中守道不為利害</span>
<span class='tline' id='l200' data-llen='4385:4408'>　得䘮易其本心乃鬼神之所福也其曰祀曰亨曰祭</span>
<span class='tline' id='l201' data-llen='4408:4431'>　者以言祀天神祭地祗享人鬼無所不可盖互言其</span>
<span class='tline' id='l202' data-llen='4431:4454'>　文也或難愚曰孟子有言犧牲不成粢盛不潔衣服</span>
<span class='tline' id='l203' data-llen='4454:4477'>　不備則不敢以祭唯士无田則亦不祭而此言困于</span>
<span class='tline' id='l204' data-llen='4477:4500'>　酒食金車赤紱皆可以祭何也應之曰孟子固言仕</span>
<span class='tline' id='l205' data-llen='4500:4527'><a onclick="displayPageImage('KR1a0028', 'WYG', '024-12a' );" name="024-12a" class="pb">[024-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4527:4550'>　如此其急也又曰古之人未嘗不欲仕又惡不由其</span>
<span class='tline' id='l207' data-llen='4550:4573'>　道然而孟子以謂士无田則不祭三月无君則弔若</span>
<span class='tline' id='l208' data-llen='4573:4596'>　是則不由其道而得之者吾恐孟子有時而從之也</span>
<span class='tline' id='l209' data-llen='4596:4619'>　且孟子既不肯枉道以事人不獲犧牲粢盛以共祭</span>
<span class='tline' id='l210' data-llen='4619:4643'>　祀然則獨不祭其先乎聖人則有菜羔𤓰祭之語尊</span>
<span class='tline' id='l211' data-llen='4643:4666'>　酒簋貳之文烏有所不祭哉傳曰澗谿沼沚之毛蘋</span>
<span class='tline' id='l212' data-llen='4666:4689'>　蘩蕰藻之菜筐筥錡釜之器潢汙行潦之水可以薦</span>
<span class='tline' id='l213' data-llen='4689:4712'>　之鬼神此語盖本於詩之召南吾不敢以孟子之說</span>
<span class='tline' id='l214' data-llen='4712:4739'><a onclick="displayPageImage('KR1a0028', 'WYG', '024-12b' );" name="024-12b" class="pb">[024-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4739:4749'>　而易聖人之經也</span>
<span class='tline' id='l216' data-llen='4749:4772'>上六困于葛藟于臲卼曰動悔有悔征吉象曰困于葛</span>
<span class='tline' id='l217' data-llen='4772:4785'>藟未當也動悔有悔吉行也</span>
<span class='tline' id='l218' data-llen='4785:4808'>　上六巽也以隂居柔而在上卦之上下无其應而乘</span>
<span class='tline' id='l219' data-llen='4808:4831'>　於九五之兊故曰困于葛藟于臲卼上六合六三以</span>
<span class='tline' id='l220' data-llen='4831:4854'>　困二陽者也三體巽巽為蕃鮮而合於上六故葛藟</span>
<span class='tline' id='l221' data-llen='4854:4877'>　之象五體兊兊為剛鹵而在已之下也故有臲卼之</span>
<span class='tline' id='l222' data-llen='4877:4900'>　象三之不可恃猶葛藟之不能自立也五之不可揜</span>
<span class='tline' id='l223' data-llen='4900:4927'><a onclick="displayPageImage('KR1a0028', 'WYG', '024-13a' );" name="024-13a" class="pb">[024-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4927:4950'>　猶臲卼之難乘也按文當曰困于葛藟據于臲卼脱</span>
<span class='tline' id='l225' data-llen='4950:4973'>　一據字三與上皆巽巽為木然自初視三則初為石</span>
<span class='tline' id='l226' data-llen='4973:4996'>　而三為株木自上視三則上為水而三為藟葛木之</span>
<span class='tline' id='l227' data-llen='4996:5019'>　有葛藟木之困也東坡曰以柔用剛則乘之者至以</span>
<span class='tline' id='l228' data-llen='5019:5042'>　為蒺䔧以剛用剛則乘之者以為臲卼而已據于臲</span>
<span class='tline' id='l229' data-llen='5042:5065'>　卼益不可也故曰動悔有悔征吉者為上六謀之之</span>
<span class='tline' id='l230' data-llen='5065:5088'>　辭也謂動之有悔然而不動未嘗无悔也盍改圖乎</span>
<span class='tline' id='l231' data-llen='5088:5111'>　征猶行也惟速去之乃為吉矣他爻揜剛者皆有凶</span>
<span class='tline' id='l232' data-llen='5111:5138'><a onclick="displayPageImage('KR1a0028', 'WYG', '024-13b' );" name="024-13b" class="pb">[024-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5138:5161'>　象惟上六居卦之窮窮則能變下无其應行莫之繫</span>
<span class='tline' id='l234' data-llen='5161:5184'>　是以免於凶而獲征吉之辭也故子曰困于葛藟未</span>
<span class='tline' id='l235' data-llen='5184:5207'>　當也以隂居柔疑若當位矣然一卦之上豈隂柔之</span>
<span class='tline' id='l236' data-llen='5207:5230'>　所冝居亦為未當也需之上六亦曰不當位與此同</span>
<span class='tline' id='l237' data-llen='5230:5253'>　義動悔有悔吉行也吉字當讀為句絶言既曰悔而</span>
<span class='tline' id='l238' data-llen='5253:5270'>　又云吉者以其能行故爾<span class='krp-note'>缺/</span></span>
<span class='tline' id='l239' data-llen='5270:5297'><a onclick="displayPageImage('KR1a0028', 'WYG', '024-14a' );" name="024-14a" class="pb">[024-14a] <img width="20"  src="/static/img/kanseki-5.png"/></a></span>
<span class='tline' id='l240' data-llen='5297:5300'>　</span>
<span class='tline' id='l241' data-llen='5300:5303'>　</span>
<span class='tline' id='l242' data-llen='5303:5306'>　</span>
<span class='tline' id='l243' data-llen='5306:5309'>　</span>
<span class='tline' id='l244' data-llen='5309:5326'>序卦曰困乎上者必反下故受之以井</span>
<span class='tline' id='l245' data-llen='5326:5349'>　井之成卦困之反也自困之井坎反居上兊反為巽</span>
<span class='tline' id='l246' data-llen='5349:5372'>　上下相易而成也坎為水兊為澤巽為木水在澤下</span>
<span class='tline' id='l247' data-llen='5372:5395'>　不足以及物是以謂之困水在木上則有及物之功</span>
<span class='tline' id='l248' data-llen='5395:5422'><a onclick="displayPageImage('KR1a0028', 'WYG', '024-14b' );" name="024-14b" class="pb">[024-14b] <img width="20"  src="/static/img/kanseki-5.png"/></a></span>
<span class='tline' id='l249' data-llen='5422:5445'>　矣取諸井象不亦宜乎所以然者兊已上窮其勢必</span>
<span class='tline' id='l250' data-llen='5445:5468'>　反下是以復入于坎而成井象也或曰離兊反巽而</span>
<span class='tline' id='l251' data-llen='5468:5491'>　剛揜之象自若也烏在其不為困乎曰困之諸陰皆</span>
<span class='tline' id='l252' data-llen='5491:5514'>　不當位而于九五無相无之情是以揜之而為困也</span>
<span class='tline' id='l253' data-llen='5514:5537'>　井自九三以上皆有離下坎上既濟之象謂之剛揜</span>
<span class='tline' id='l254' data-llen='5537:5555'>　不已疎乎故雜卦曰井通而困相遇也</span>
<span class='tline' id='l255' data-llen='5555:5578'>井改邑不改井无喪无得往來井井汔至亦未繘井羸</span>
<span class='tline' id='l256' data-llen='5578:5600'>其缻凶彖曰巽乎水而上水井井養而不窮也改邑</span>
<span class='tline' id='l257' data-llen='5600:5627'><a onclick="displayPageImage('KR1a0028', 'WYG', '024-15a' );" name="024-15a" class="pb">[024-15a] <img width="20"  src="/static/img/kanseki-5.png"/></a></span>
<span class='tline' id='l258' data-llen='5627:5650'>不改井乃以剛中也汔至亦未繘井未有功也羸其瓶</span>
<span class='tline' id='l259' data-llen='5650:5656'>是以凶也</span>
<span class='tline' id='l260' data-llen='5656:5679'>　下巽上坎成卦曰井者初為巽二為兊三為離四為</span>
<span class='tline' id='l261' data-llen='5679:5702'>　坎巽入也坎䧟也入而陥焉溺人之象也為其有兊</span>
<span class='tline' id='l262' data-llen='5702:5725'>　離之象焉兊說也離䴡也說而有所麗是以謂之井</span>
<span class='tline' id='l263' data-llen='5725:5748'>　也巽木也坎水也木入乎水㓕水之象也為其有兊</span>
<span class='tline' id='l264' data-llen='5748:5771'>　離之象焉兊上缺也離中虛也此木之所以受水也</span>
<span class='tline' id='l265' data-llen='5771:5794'>　兊上行也離炎上也此木之所以上水也是以謂之</span>
<span class='tline' id='l266' data-llen='5794:5821'><a onclick="displayPageImage('KR1a0028', 'WYG', '024-15b' );" name="024-15b" class="pb">[024-15b] <img width="20"  src="/static/img/kanseki-5.png"/></a></span>
<span class='tline' id='l267' data-llen='5821:5844'>　井矣故子曰巽乎水而上水井井養而不窮也范諤</span>
<span class='tline' id='l268' data-llen='5844:5867'>　昌曰巽乎水當作巽乎木愚謂不然巽自是木矣豈</span>
<span class='tline' id='l269' data-llen='5867:5890'>　得云巽於木乎巽入也木入乎水而水在木上斯以</span>
<span class='tline' id='l270' data-llen='5890:5913'>　為井之象矣井改邑不改井无䘮无得往來井井何</span>
<span class='tline' id='l271' data-llen='5913:5936'>　謂也曰井者困之反也困反為井而二五不變是改</span>
<span class='tline' id='l272' data-llen='5936:5959'>　邑不改井之象也井也者君子之德也邑也者衆人</span>
<span class='tline' id='l273' data-llen='5959:5982'>　之居也邑可改而井不可改者以其剛中也剛中也</span>
<span class='tline' id='l274' data-llen='5982:6005'>　者泉在其中也改邑而亦改之則非是井矣人之見</span>
<span class='tline' id='l275' data-llen='6005:6032'><a onclick="displayPageImage('KR1a0028', 'WYG', '024-16a' );" name="024-16a" class="pb">[024-16a] <img width="20"  src="/static/img/kanseki-5.png"/></a></span>
<span class='tline' id='l276' data-llen='6032:6055'>　是美井遷而就之至於成邑則有之矣未有井憂不</span>
<span class='tline' id='l277' data-llen='6055:6078'>　食遷而就邑也是故政教有時而汙隆風俗有時而</span>
<span class='tline' id='l278' data-llen='6078:6101'>　媺惡而君子之道終始如一曽不少變然後可以比</span>
<span class='tline' id='l279' data-llen='6101:6124'>　德於井矣井之為德旱而不竭潦而不盈人之我取</span>
<span class='tline' id='l280' data-llen='6124:6147'>　於我何得人不我取於我何䘮取者日來去者日往</span>
<span class='tline' id='l281' data-llen='6147:6170'>　或往或來而為井者常自若也故曰往來井井若貪</span>
<span class='tline' id='l282' data-llen='6170:6193'>　得而患䘮惡往而好來則隨物而遷徙矣汔至亦未</span>
<span class='tline' id='l283' data-llen='6193:6216'>　繘井羸其瓶凶何謂也曰汔幾也繘綆也瓶汲器也</span>
<span class='tline' id='l284' data-llen='6216:6243'><a onclick="displayPageImage('KR1a0028', 'WYG', '024-16b' );" name="024-16b" class="pb">[024-16b] <img width="20"  src="/static/img/kanseki-5.png"/></a></span>
<span class='tline' id='l285' data-llen='6243:6266'>　羸敗也巽為䋲故有繘井之象離為大腹兊為毁折</span>
<span class='tline' id='l286' data-llen='6266:6289'>　故有羸其瓶之象焉幾至而未至者其綆短也綆短</span>
<span class='tline' id='l287' data-llen='6289:6312'>　而不及泉與未嘗有綆同也瓶既敗矣雖有綆安施</span>
<span class='tline' id='l288' data-llen='6312:6335'>　乎故子曰汔至亦未繘井未有功也羸其瓶是以凶</span>
<span class='tline' id='l289' data-llen='6335:6358'>　也綆短而不及泉是求之未至汲之未深賢人之不</span>
<span class='tline' id='l290' data-llen='6358:6381'>　為我用致誠而盡禮焉可也未可以望其功也羸其</span>
<span class='tline' id='l291' data-llen='6381:6404'>　瓶是無以受之者也内惑於聲色外蔽於謟諛諌則</span>
<span class='tline' id='l292' data-llen='6404:6427'>　不行言則不聼士將望望而去之雖得之亦必失之</span>
<span class='tline' id='l293' data-llen='6427:6454'><a onclick="displayPageImage('KR1a0028', 'WYG', '024-17a' );" name="024-17a" class="pb">[024-17a] <img width="20"  src="/static/img/kanseki-5.png"/></a></span>
<span class='tline' id='l294' data-llen='6454:6477'>　此其所以凶也傳曰得士者昌失士者亡謂之凶也</span>
<span class='tline' id='l295' data-llen='6477:6484'>　不亦宜乎</span>
<span class='tline' id='l296' data-llen='6484:6500'>象曰木上有水井君子以勞民勸相</span>
<span class='tline' id='l297' data-llen='6500:6523'>　水者坎也木者巽也木上有水井之象也或曰古者</span>
<span class='tline' id='l298' data-llen='6523:6546'>　汲用瓶甕木上有水何義也曰木上有水轆轤桔槹</span>
<span class='tline' id='l299' data-llen='6546:6569'>　之象也然謂古者汲用瓶甕本无所據亦陋者之言</span>
<span class='tline' id='l300' data-llen='6569:6592'>　爾彼以彖言羸其瓶爻言甕敝漏故有是說不知爻</span>
<span class='tline' id='l301' data-llen='6592:6615'>　彖之辭因羸敝而言瓶甕耳耒耜舟楫弧矢杵臼之</span>
<span class='tline' id='l302' data-llen='6615:6642'><a onclick="displayPageImage('KR1a0028', 'WYG', '024-17b' );" name="024-17b" class="pb">[024-17b] <img width="20"  src="/static/img/kanseki-5.png"/></a></span>
<span class='tline' id='l303' data-llen='6642:6665'>　利皆聖人作盖中智之所不及也若夫汲用瓶甕可</span>
<span class='tline' id='l304' data-llen='6665:6688'>　以施於尋丈之間過此以往至於九仞而後及泉者</span>
<span class='tline' id='l305' data-llen='6688:6711'>　非復瓶甕之所能汲用木器不待智者而後知之也</span>
<span class='tline' id='l306' data-llen='6711:6734'>　況天地自然之象已寓於制器之前乎君子以勞民</span>
<span class='tline' id='l307' data-llen='6734:6757'>　勸相何謂也木上有水勞而後得之者也茍有以與</span>
<span class='tline' id='l308' data-llen='6757:6780'>　之雖盛暑霑汗祁寒凍膚而抱甕出灌者不以為勞</span>
<span class='tline' id='l309' data-llen='6780:6803'>　茍无以與之則弃而莫之顧矣井之為德取之而不</span>
<span class='tline' id='l310' data-llen='6803:6826'>　竭用之而不窮者也隨其力之多寡而各得其所欲</span>
<span class='tline' id='l311' data-llen='6826:6853'><a onclick="displayPageImage('KR1a0028', 'WYG', '024-18a' );" name="024-18a" class="pb">[024-18a] <img width="20"  src="/static/img/kanseki-5.png"/></a></span>
<span class='tline' id='l312' data-llen='6853:6876'>　者也是以汲者四面而至焉君子之所以勞民勸相</span>
<span class='tline' id='l313' data-llen='6876:6899'>　亦如是而已向使終歲勤動不得以養其父母育其</span>
<span class='tline' id='l314' data-llen='6899:6920'>　妻子雖重賞以勸之嚴刑以驅之而民弗從矣</span>
<span class='tline' id='l315' data-llen='6920:6932'>雜卦曰井通而困相遇也</span>
<span class='tline' id='l316' data-llen='6932:6955'>　不相遇則不能相困故困以相遇為義泉之在地其</span>
<span class='tline' id='l317' data-llen='6955:6978'>　脉流通故井以通為義困以三陽為君子三隂為小</span>
<span class='tline' id='l318' data-llen='6978:7001'>　人陽剛而隂柔陽貴而隂賤也井以三陽為泉三隂</span>
<span class='tline' id='l319' data-llen='7001:7024'>　為井陽實而隂虚陽動而隂静也是故井之諸爻義</span>
<span class='tline' id='l320' data-llen='7024:7051'><a onclick="displayPageImage('KR1a0028', 'WYG', '024-18b' );" name="024-18b" class="pb">[024-18b] <img width="20"  src="/static/img/kanseki-5.png"/></a></span>
<span class='tline' id='l321' data-llen='7051:7074'>　皆相通而以中正上下為吉凶之决何也正且潔者</span>
<span class='tline' id='l322' data-llen='7074:7097'>　井之正也清且寒者泉之正也何謂中邑居之㑹也</span>
<span class='tline' id='l323' data-llen='7097:7120'>　何謂上汲引而出之也何謂下流濁之所鍾也初六</span>
<span class='tline' id='l324' data-llen='7120:7143'>　在下曰泥六四在中曰甃上六在上曰收曰幕此言</span>
<span class='tline' id='l325' data-llen='7143:7166'>　井也九二不正則无與九三不中則不食九五中正</span>
<span class='tline' id='l326' data-llen='7166:7189'>　則井洌泉寒而人食之矣此言泉也井之為通其是</span>
<span class='tline' id='l327' data-llen='7189:7212'>　之謂歟故繫曰井德之地也居㓗則清處穢則濁所</span>
<span class='tline' id='l328' data-llen='7212:7235'>　以德為之地也又曰井居其所而遷即所謂改邑不</span>
<span class='tline' id='l329' data-llen='7235:7262'><a onclick="displayPageImage('KR1a0028', 'WYG', '024-19a' );" name="024-19a" class="pb">[024-19a] <img width="20"  src="/static/img/kanseki-5.png"/></a></span>
<span class='tline' id='l330' data-llen='7262:7285'>　改井往來井井者也又曰井以辨義泥之所不能侵</span>
<span class='tline' id='l331' data-llen='7285:7308'>　鮒之所不能射敝漏之甕所不能汲君子之所以辨</span>
<span class='tline' id='l332' data-llen='7308:7316'>　義如斯而已</span>
<span class='tline' id='l333' data-llen='7316:7339'>初六井泥不食舊井无禽象曰井泥不食下也舊井无</span>
<span class='tline' id='l334' data-llen='7339:7345'>禽時舍也</span>
<span class='tline' id='l335' data-llen='7345:7368'>　初六巽也以隂居剛而在下卦之下上无其應而承</span>
<span class='tline' id='l336' data-llen='7368:7391'>　於九二之兊故曰井泥不食舊井无禽夫泉出於地</span>
<span class='tline' id='l337' data-llen='7391:7414'>　中而井施於泉上初六之隂有井之象矣而下无陽</span>
<span class='tline' id='l338' data-llen='7414:7441'><a onclick="displayPageImage('KR1a0028', 'WYG', '024-19b' );" name="024-19b" class="pb">[024-19b] <img width="20"  src="/static/img/kanseki-5.png"/></a></span>
<span class='tline' id='l339' data-llen='7441:7464'>　爻是有井而无泉也處於最下不中不正則泥塗濁</span>
<span class='tline' id='l340' data-llen='7464:7487'>　穢之所歸也兊為澤巽為入故有井泥之象兊為口</span>
<span class='tline' id='l341' data-llen='7487:7510'>　而與巽不相得故有不食之象舊井者泥之甚也无</span>
<span class='tline' id='l342' data-llen='7510:7533'>　禽者不食之甚也夫以初六之无泉宜若不為井矣</span>
<span class='tline' id='l343' data-llen='7533:7556'>　為其居於剛者是以猶有井泥之象焉是泉與泥相</span>
<span class='tline' id='l344' data-llen='7556:7579'>　混者也井之有泥人之所棄禽之所食也舊井无禽</span>
<span class='tline' id='l345' data-llen='7579:7602'>　則泥深而泉竭矣有井而无泉禽亦棄之也子貢曰</span>
<span class='tline' id='l346' data-llen='7602:7625'>　君子惡居下流天下之惡皆歸焉初六之謂矣故曰</span>
<span class='tline' id='l347' data-llen='7625:7652'><a onclick="displayPageImage('KR1a0028', 'WYG', '024-20a' );" name="024-20a" class="pb">[024-20a] <img width="20"  src="/static/img/kanseki-5.png"/></a></span>
<span class='tline' id='l348' data-llen='7652:7675'>　井泥不食下也舊井无禽時舍也此與乾初九九二</span>
<span class='tline' id='l349' data-llen='7675:7698'>　之象文同而㫖異矣初六以不中不正而居於下流</span>
<span class='tline' id='l350' data-llen='7698:7721'>　其始見棄於人其終見棄於禽然則君子之所養與</span>
<span class='tline' id='l351' data-llen='7721:7744'>　其所居者可不謹哉唐八司皆一時名士也如栁宗</span>
<span class='tline' id='l352' data-llen='7744:7767'>　元劉禹錫猶欲自振於濁之中所謂井泥不食者也</span>
<span class='tline' id='l353' data-llen='7767:7783'>　至若韋陸之徒則人禽皆舍之矣</span>
<span class='tline' id='l354' data-llen='7783:7803'>九二井谷射鮒甕敝漏象曰井谷射鮒无與也</span>
<span class='tline' id='l355' data-llen='7803:7826'>　九二兊也以陽居柔而在下卦之中上无其應而乗</span>
<span class='tline' id='l356' data-llen='7826:7853'><a onclick="displayPageImage('KR1a0028', 'WYG', '024-20b' );" name="024-20b" class="pb">[024-20b] <img width="20"  src="/static/img/kanseki-5.png"/></a></span>
<span class='tline' id='l357' data-llen='7853:7876'>　於初六之巽故曰井谷井谷坎井也兊為澤巽為入</span>
<span class='tline' id='l358' data-llen='7876:7899'>　故有井谷之象井之道上行泉在下而井在上九二</span>
<span class='tline' id='l359' data-llen='7899:7922'>　剛中有泉之象矣而上无隂爻是有泉而无井也為</span>
<span class='tline' id='l360' data-llen='7922:7945'>　其居於隂而乗乎巽是以有井谷之象焉水之所鍾</span>
<span class='tline' id='l361' data-llen='7945:7968'>　而為谷人之所以汲為井也所以然者不正而中故</span>
<span class='tline' id='l362' data-llen='7968:7991'>　也水之所鍾而為谷非泉之正也人之所汲以為井</span>
<span class='tline' id='l363' data-llen='7991:8014'>　得邑居之中也故曰射鮒甕敝漏鮒小魚也或曰蝦</span>
<span class='tline' id='l364' data-llen='8014:8037'>　蟇也甕汲器也巽為入為魚故有射鮒之象兊為口</span>
<span class='tline' id='l365' data-llen='8037:8064'><a onclick="displayPageImage('KR1a0028', 'WYG', '024-21a' );" name="024-21a" class="pb">[024-21a] <img width="20"  src="/static/img/kanseki-5.png"/></a></span>
<span class='tline' id='l366' data-llen='8064:8087'>　為毁折故有甕敝漏之象泉居深井之中非汲則莫</span>
<span class='tline' id='l367' data-llen='8087:8110'>　能致汲而用漏甕未有能上之者也惟坎井之泉則</span>
<span class='tline' id='l368' data-llen='8110:8133'>　雖用漏甕而可以挹取之矣孔子曰清斯濯纓濁斯</span>
<span class='tline' id='l369' data-llen='8133:8156'>　濯足矣自取之也然則九二之不正而得鮒與敝之</span>
<span class='tline' id='l370' data-llen='8156:8179'>　漏甕冝矣夫泉者君子之所受於天者也而井者君</span>
<span class='tline' id='l371' data-llen='8179:8202'>　子之所修於身者也有泉而無井是自棄也有井而</span>
<span class='tline' id='l372' data-llen='8202:8225'>　无泉則亡之矣故子曰井谷射鮒无與也言其上无</span>
<span class='tline' id='l373' data-llen='8225:8248'>　隂爻莫與井之是以鮒得而射之也或曰吾子以不</span>
<span class='tline' id='l374' data-llen='8248:8275'><a onclick="displayPageImage('KR1a0028', 'WYG', '024-21b' );" name="024-21b" class="pb">[024-21b] <img width="20"  src="/static/img/kanseki-5.png"/></a></span>
<span class='tline' id='l375' data-llen='8275:8298'>　正為二之咎而夫子言其无與則豈二之咎乎曰惟</span>
<span class='tline' id='l376' data-llen='8298:8321'>　其不正是以无與使九居初而六居二是正而有與</span>
<span class='tline' id='l377' data-llen='8321:8344'>　也泉茍寒而在邑之中則井斯㓗矣豈有以之坎谷</span>
<span class='tline' id='l378' data-llen='8344:8353'>　而反棄之也歟</span>
<span class='tline' id='l379' data-llen='8353:8376'>九三井渫不食為我心惻可用汲王明並受其福象曰</span>
<span class='tline' id='l380' data-llen='8376:8391'>井渫不食行惻也求王明受福也</span>
<span class='tline' id='l381' data-llen='8391:8414'>　九三上體為離下體為兊以陽居剛而在下卦之上</span>
<span class='tline' id='l382' data-llen='8414:8437'>　應乎上六而承於六四二爻皆坎而四又巽也故曰</span>
<span class='tline' id='l383' data-llen='8437:8464'><a onclick="displayPageImage('KR1a0028', 'WYG', '024-22a' );" name="024-22a" class="pb">[024-22a] <img width="20"  src="/static/img/kanseki-5.png"/></a></span>
<span class='tline' id='l384' data-llen='8464:8487'>　井渫不食為我心惻兊為澤離為明故有井渫之象</span>
<span class='tline' id='l385' data-llen='8487:8510'>　離為食巽為不果故有不食之象坎為憂傷為心病</span>
<span class='tline' id='l386' data-llen='8510:8533'>　故有心惻之象渫清也清者泉之正也九三正而有</span>
<span class='tline' id='l387' data-llen='8533:8556'>　與是泉清而井潔矣然而不食者非邑之中矣我三</span>
<span class='tline' id='l388' data-llen='8556:8579'>　自謂也行道之人見井渫而不食則為之惻然是為</span>
<span class='tline' id='l389' data-llen='8579:8602'>　我之故而惻其心也夫以三四離坎相配而有不食</span>
<span class='tline' id='l390' data-llen='8602:8625'>　之象者巽兊為之間也三自以應在上雖與四比而</span>
<span class='tline' id='l391' data-llen='8625:8648'>　不相得是以惻之而已矣夫既惻之則曷為不食之</span>
<span class='tline' id='l392' data-llen='8648:8675'><a onclick="displayPageImage('KR1a0028', 'WYG', '024-22b' );" name="024-22b" class="pb">[024-22b] <img width="20"  src="/static/img/kanseki-5.png"/></a></span>
<span class='tline' id='l393' data-llen='8675:8698'>　歟曰是井也可用汲而得之也非若九二之谷可挹</span>
<span class='tline' id='l394' data-llen='8698:8721'>　而取之也汲者非瓶與繘則莫能致瓶與繘非行道</span>
<span class='tline' id='l395' data-llen='8721:8744'>　之所有也是以心惻而不得食也故曰可用汲可用</span>
<span class='tline' id='l396' data-llen='8744:8767'>　汲者誰與其邑居之人也瓶與繘居者之所有也居</span>
<span class='tline' id='l397' data-llen='8767:8790'>　者汲之則行者亦沾其賜矣故行者樂以告居者曰</span>
<span class='tline' id='l398' data-llen='8790:8813'>　是井之渫也非汲則莫能致也苟從吾言吾與子皆</span>
<span class='tline' id='l399' data-llen='8813:8836'>　得而食之矣故曰王明並受其福以九居五其體為</span>
<span class='tline' id='l400' data-llen='8836:8859'>　離故有王明之象民之見賢而不用賢者又不求人</span>
<span class='tline' id='l401' data-llen='8859:8886'><a onclick="displayPageImage('KR1a0028', 'WYG', '024-23a' );" name="024-23a" class="pb">[024-23a] <img width="20"  src="/static/img/kanseki-5.png"/></a></span>
<span class='tline' id='l402' data-llen='8886:8909'>　之知則欲以告其王庻幾吾王之明汲而用之則民</span>
<span class='tline' id='l403' data-llen='8909:8932'>　與王並受其福其心豈不然也故子曰井渫不食行</span>
<span class='tline' id='l404' data-llen='8932:8955'>　惻也求王明受福也行惻者行人之惻而非井之惻</span>
<span class='tline' id='l405' data-llen='8955:8978'>　也求王明者人之求之而非井之求之也明者知渫</span>
<span class='tline' id='l406' data-llen='8978:9001'>　之可食而賢之可用也此所以受福也司馬遷乃曰</span>
<span class='tline' id='l407' data-llen='9001:9024'>　王之不明豈足福哉是何言也王安石乃曰君子之</span>
<span class='tline' id='l408' data-llen='9024:9047'>　於君也以不求求之異乎人之求之也惡是何言也</span>
<span class='tline' id='l409' data-llen='9047:9070'>　君子之不求也豈以為要君之術也哉或曰䝉之象</span>
<span class='tline' id='l410' data-llen='9070:9097'><a onclick="displayPageImage('KR1a0028', 'WYG', '024-23b' );" name="024-23b" class="pb">[024-23b] <img width="20"  src="/static/img/kanseki-5.png"/></a></span>
<span class='tline' id='l411' data-llen='9097:9120'>　曰山下出泉蒙謂坎為泉也今吾子以澤為泉毋乃</span>
<span class='tline' id='l412' data-llen='9120:9143'>　非歟曰澤止水也坎流水也山下出泉謂流水也故</span>
<span class='tline' id='l413' data-llen='9143:9166'>　坎取之今井渫不食止水也而兊取之不亦宜乎哉</span>
<span class='tline' id='l414' data-llen='9166:9189'>　若夫九五之泉上下皆坎則取諸左右逢其原且北</span>
<span class='tline' id='l415' data-llen='9189:9212'>　方之氣是以謂之寒泉也曰然則九二之兊謂之井</span>
<span class='tline' id='l416' data-llen='9212:9235'>　谷何也曰水之所鍾而為谷亦止水之象也曰九二</span>
<span class='tline' id='l417' data-llen='9235:9258'>　之井注而為谷也九三之井渫而為清也吾子皆以</span>
<span class='tline' id='l418' data-llen='9258:9281'>　為止水九五之井洌而泉寒也吾子乃謂之流水何</span>
<span class='tline' id='l419' data-llen='9281:9308'><a onclick="displayPageImage('KR1a0028', 'WYG', '024-24a' );" name="024-24a" class="pb">[024-24a] <img width="20"  src="/static/img/kanseki-5.png"/></a></span>
<span class='tline' id='l420' data-llen='9308:9331'>　哉曰九二九三之水兊也兊出於本爻則其止可知</span>
<span class='tline' id='l421' data-llen='9331:9354'>　矣九五之水坎也坎在其上又在其下則謂之流水</span>
<span class='tline' id='l422' data-llen='9354:9359'>　宜哉</span>
<span class='tline' id='l423' data-llen='9359:9376'>六四井甃无咎象曰井甃无咎修井也</span>
<span class='tline' id='l424' data-llen='9376:9399'>　六四上体為坎下体為巽以隂居柔而在上卦之下</span>
<span class='tline' id='l425' data-llen='9399:9422'>　下无其應而乘於九三二離兊也故曰井甃无咎三</span>
<span class='tline' id='l426' data-llen='9422:9445'>　與四皆正是井潔而泉清矣然而不食者非邑之中</span>
<span class='tline' id='l427' data-llen='9445:9468'>　也治其井甃使之无咎而已矣坎為水為勞巽為工</span>
<span class='tline' id='l428' data-llen='9468:9495'><a onclick="displayPageImage('KR1a0028', 'WYG', '024-24b' );" name="024-24b" class="pb">[024-24b] <img width="20"  src="/static/img/kanseki-5.png"/></a></span>
<span class='tline' id='l429' data-llen='9495:9518'>　為潔故有井甃之象井雖渫而不食乆而弗修亦為</span>
<span class='tline' id='l430' data-llen='9518:9541'>　廢井矣惟不忘於甃甓隨其罅漏而修治之則泥之</span>
<span class='tline' id='l431' data-llen='9541:9564'>　所不能混鮒之所不能射是以為无咎也顔淵曰夫</span>
<span class='tline' id='l432' data-llen='9564:9587'>　道之不修是吾醜也夫道既已大修而不用是有國</span>
<span class='tline' id='l433' data-llen='9587:9610'>　者之醜也井之自修如此然而不食則非井之咎也</span>
<span class='tline' id='l434' data-llen='9610:9633'>　故子曰井甃无咎修井也井雖不食而不忘於甃然</span>
<span class='tline' id='l435' data-llen='9633:9656'>　後為井也君子雖不見用而不忘於自修然後為君</span>
<span class='tline' id='l436' data-llen='9656:9661'>　子也</span>
<span class='tline' id='l437' data-llen='9661:9688'><a onclick="displayPageImage('KR1a0028', 'WYG', '024-25a' );" name="024-25a" class="pb">[024-25a] <img width="20"  src="/static/img/kanseki-5.png"/></a></span>
<span class='tline' id='l438' data-llen='9688:9707'>九五井冽寒泉食象曰寒泉之食以中正也</span>
<span class='tline' id='l439' data-llen='9707:9730'>　九五離也以陽居剛而在上卦之中下无其應而介</span>
<span class='tline' id='l440' data-llen='9730:9753'>　於六四上六之間二爻皆坎而四又巽也故曰井洌</span>
<span class='tline' id='l441' data-llen='9753:9776'>　寒泉食洌潔也巽為潔故有井洌之象離為食為大</span>
<span class='tline' id='l442' data-llen='9776:9799'>　腹故有食之象洌者井之正也寒者泉之正也食者</span>
<span class='tline' id='l443' data-llen='9799:9822'>　邑之中也安有井洌泉寒在都邑之中而不見食者</span>
<span class='tline' id='l444' data-llen='9822:9845'>　乎故子曰寒泉之食以中正也或曰吾子以陽為泉</span>
<span class='tline' id='l445' data-llen='9845:9868'>　隂為井今謂坎為寒泉則六四當之矣而又係之九</span>
<span class='tline' id='l446' data-llen='9868:9895'><a onclick="displayPageImage('KR1a0028', 'WYG', '024-25b' );" name="024-25b" class="pb">[024-25b] <img width="20"  src="/static/img/kanseki-5.png"/></a></span>
<span class='tline' id='l447' data-llen='9895:9918'>　五何哉曰此雜卦之所謂通也泉之在地其脉流通</span>
<span class='tline' id='l448' data-llen='9918:9941'>　故說卦坎為通今九五之泉在六四上六重坎之際</span>
<span class='tline' id='l449' data-llen='9941:9964'>　則是左右逄其原也泉寒井洌不亦宜乎或曰坎為</span>
<span class='tline' id='l450' data-llen='9964:9987'>　水離為火坎為冬離為夏若六四之坎為寒泉至於</span>
<span class='tline' id='l451' data-llen='9987:10010'>　九五之離則當為温泉矣曰此則五之所謂食也其</span>
<span class='tline' id='l452' data-llen='10010:10033'>　烹而食之義乎雖烹而食之猶謂之寒泉也九五則</span>
<span class='tline' id='l453' data-llen='10033:10044'>　三之所謂王明者與</span>
<span class='tline' id='l454' data-llen='10044:10059'>上六井收勿幕有孚元吉大成也</span>
<span class='tline' id='l455' data-llen='10059:10086'><a onclick="displayPageImage('KR1a0028', 'WYG', '024-26a' );" name="024-26a" class="pb">[024-26a] <img width="20"  src="/static/img/kanseki-5.png"/></a></span>
<span class='tline' id='l456' data-llen='10086:10109'>　上六坎也以隂居柔而在上卦之上應乎九三而乘</span>
<span class='tline' id='l457' data-llen='10109:10132'>　於九五二爻皆離而三又兊也故曰井收勿幕羃覆</span>
<span class='tline' id='l458' data-llen='10132:10155'>　也本或作冪非也收轆轤也舊說為綆非也坎為輪</span>
<span class='tline' id='l459' data-llen='10155:10178'>　故有收象又為隱伏故有羃象井道上行在一卦之</span>
<span class='tline' id='l460' data-llen='10178:10201'>　上井之大成矣收與羃皆在井上欲其置収而患其</span>
<span class='tline' id='l461' data-llen='10201:10224'>　施羃也收則一取而有餘不羃則衆汲而无窮所以</span>
<span class='tline' id='l462' data-llen='10224:10247'>　然者以其逺應九三近乘九五泉源之富足以養而</span>
<span class='tline' id='l463' data-llen='10247:10270'>　不窮故也故曰有孚元吉坎為有孚離下坎上既濟</span>
<span class='tline' id='l464' data-llen='10270:10297'><a onclick="displayPageImage('KR1a0028', 'WYG', '024-26b' );" name="024-26b" class="pb">[024-26b] <img width="20"  src="/static/img/kanseki-5.png"/></a></span>
<span class='tline' id='l465' data-llen='10297:10320'>　之象是以謂之元吉也故子曰元吉在上大成也其</span>
<span class='tline' id='l466' data-llen='10320:10343'>　言元吉之辭不於五而於上者井雖見食有羃而无</span>
<span class='tline' id='l467' data-llen='10343:10366'>　收則所施不廣未得為元吉矣夫以孔子用於一邑</span>
<span class='tline' id='l468' data-llen='10366:10389'>　而一邑治用於一國而一國治可謂井洌寒泉食矣</span>
<span class='tline' id='l469' data-llen='10389:10412'>　然而不得施之於天下而止於國邑豈得為元吉也</span>
<span class='tline' id='l470' data-llen='10412:10416'>　哉</span>
<span class='tline' id='l471' data-llen='10416:10419'>　</span>
<span class='tline' id='l472' data-llen='10419:10432'>　周易經傳集解卷二十四</span>
</p>
<p>
</p>
  </div>
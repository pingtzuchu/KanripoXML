<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0035', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　儀禮集説卷十　　　　　元　敖繼公　撰</span><br/>
<span class='tline' id='l10' data-llen='210:216'>覲禮第十</span><br/>
<span class='tline' id='l11' data-llen='216:239'>　此篇主言同姓大國之君入覲于王之禮初無四時</span><br/>
<span class='tline' id='l12' data-llen='239:262'>　之别與周官所謂秋見曰覲之意異覲於五禮屬賔</span><br/>
<span class='tline' id='l13' data-llen='262:266'>　禮</span><br/>
<span class='tline' id='l14' data-llen='266:289'>覲禮至于郊王使人皮弁用璧勞侯氏亦皮弁迎于帷</span><br/>
<span class='tline' id='l15' data-llen='289:303'>門之外再拜<span class='krp-note'>勞力/報反</span></span><br/>
<span class='tline' id='l16' data-llen='303:329'><a onclick="displayPageImage('KR1d0035', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='329:352'>　注曰郊謂近郊去王城五十里皮弁者天子之朝朝</span><br/>
<span class='tline' id='l18' data-llen='352:357'>　服也</span><br/>
<span class='tline' id='l19' data-llen='357:380'>　繼公謂勞而用璧以為信天子於諸侯之禮也璧無</span><br/>
<span class='tline' id='l20' data-llen='380:403'>　束帛别於享禮且為其當還之也凡以玉行禮而當</span><br/>
<span class='tline' id='l21' data-llen='403:426'>　還者例不用帛云侯氏者指來覲之一者而言耳若</span><br/>
<span class='tline' id='l22' data-llen='426:449'>　泛言之乃云諸帷門者以帷為門也掌舍職曰為帷</span><br/>
<span class='tline' id='l23' data-llen='449:472'>　宫設旌門彼天子之制也然則此但為壇與帷門而</span><br/>
<span class='tline' id='l24' data-llen='472:495'>　已其不為宫與蓋於壇之南横設兩帷於兩旁而空</span><br/>
<span class='tline' id='l25' data-llen='495:521'><a onclick="displayPageImage('KR1d0035', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='521:544'>　其中以當門也不受於舘舍而受於此蓋其禮冝然</span><br/>
<span class='tline' id='l27' data-llen='544:567'>　爾小行人職曰凡諸侯入王則逆勞于畿小行人下</span><br/>
<span class='tline' id='l28' data-llen='567:590'>　大夫也以是差之則天子之於諸侯有三勞者遠郊</span><br/>
<span class='tline' id='l29' data-llen='590:613'>　冝使中大夫近郊冝使卿然此經惟言一勞之禮亦</span><br/>
<span class='tline' id='l30' data-llen='613:621'>　似與周官異</span><br/>
<span class='tline' id='l31' data-llen='621:649'>使者不荅拜遂執玉三揖至于階使者不讓先升<span class='krp-note'>使並/色吏</span></span><br/>
<span class='tline' id='l32' data-llen='649:660'><span class='krp-note'>反下使/者並同</span></span><br/>
<span class='tline' id='l33' data-llen='660:678'>　注曰不讓先升奉王命尊也升者升壇</span><br/>
<span class='tline' id='l34' data-llen='678:704'><a onclick="displayPageImage('KR1d0035', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='704:727'>　繼公謂侯氏既拜亦揖而先入門右使者乃執玉也</span><br/>
<span class='tline' id='l36' data-llen='727:750'>　言遂者明即於此執之也使者既入門左侯氏乃與</span><br/>
<span class='tline' id='l37' data-llen='750:773'>　之三揖也云使者不讓則侯氏不先讓可知侯氏不</span><br/>
<span class='tline' id='l38' data-llen='773:796'>　讓者以使者尊當先升而不敢讓之也使者不讓而</span><br/>
<span class='tline' id='l39' data-llen='796:819'>　先升者以其正奉至尊之命故略之也然則主人與</span><br/>
<span class='tline' id='l40' data-llen='819:842'>　客讓升者自敵以下之禮然若客尊而當先升者則</span><br/>
<span class='tline' id='l41' data-llen='842:858'>　冝先讓主人歟客讓則主人亦辭</span><br/>
<span class='tline' id='l42' data-llen='858:874'>侯氏升聽命降再拜稽首遂升受玉</span><br/>
<span class='tline' id='l43' data-llen='874:900'><a onclick="displayPageImage('KR1d0035', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='900:920'>　注曰使者東面致命侯氏東階上西面聽之</span><br/>
<span class='tline' id='l45' data-llen='920:942'>　繼公謂降拜於階間北面升就使者北面訝受之</span><br/>
<span class='tline' id='l46' data-llen='942:965'>使者左還而立侯氏還璧使者受侯氏降再拜稽首使</span><br/>
<span class='tline' id='l47' data-llen='965:977'>者乃出<span class='krp-note'>左還/音旋</span></span><br/>
<span class='tline' id='l48' data-llen='977:995'>　注曰立者見侯氏將有事於已侯之也</span><br/>
<span class='tline' id='l49' data-llen='995:1018'>　繼公謂左還東面以侯之也侯氏就使者還璧使者</span><br/>
<span class='tline' id='l50' data-llen='1018:1041'>　於是復南面受之降拜為送玉也亦於階間北面還</span><br/>
<span class='tline' id='l51' data-llen='1041:1052'>　璧者明其以為信也</span><br/>
<span class='tline' id='l52' data-llen='1052:1078'><a onclick="displayPageImage('KR1d0035', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1078:1101'>侯氏乃止使者使者乃入侯氏與之讓升侯氏先升授</span><br/>
<span class='tline' id='l54' data-llen='1101:1115'>几侯氏拜送几使者設几荅拜</span><br/>
<span class='tline' id='l55' data-llen='1115:1138'>　有司既布席侯氏乃出止使者止止其去也且迎而</span><br/>
<span class='tline' id='l56' data-llen='1138:1161'>　欲儐之使者亦禮辭許侯氏揖先入使者乃入也既</span><br/>
<span class='tline' id='l57' data-llen='1161:1184'>　入不言三揖者如上禮可知讓升侯氏與使者三讓</span><br/>
<span class='tline' id='l58' data-llen='1184:1207'>　而先升使事既畢則行賔主禮也儐而用几尊王使</span><br/>
<span class='tline' id='l59' data-llen='1207:1230'>　也授几設几之儀見於士昬聘禮及少牢下篇此經</span><br/>
<span class='tline' id='l60' data-llen='1230:1236'>　文略也</span><br/>
<span class='tline' id='l61' data-llen='1236:1262'><a onclick="displayPageImage('KR1d0035', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1262:1285'>侯氏用束帛乘馬儐使者使者再拜受侯氏再拜送幣</span><br/>
<span class='tline' id='l63' data-llen='1285:1296'><span class='krp-note'>乘繩證/反下同</span></span><br/>
<span class='tline' id='l64' data-llen='1296:1307'>　注曰拜者各於其階</span><br/>
<span class='tline' id='l65' data-llen='1307:1330'>　繼公謂使者受儐不稽首者同為王臣故不因其受</span><br/>
<span class='tline' id='l66' data-llen='1330:1350'>　璧之禮也其授受之節蓋於壇中亦北面授</span><br/>
<span class='tline' id='l67' data-llen='1350:1377'>使者降以左驂出侯氏送于門外再拜侯氏遂從之<span class='krp-note'>驂/七</span></span><br/>
<span class='tline' id='l68' data-llen='1377:1384'><span class='krp-note'>南/反</span></span><br/>
<span class='tline' id='l69' data-llen='1384:1407'>　使者亦左執幣乃北面右執左驂以出也四馬象在</span><br/>
<span class='tline' id='l70' data-llen='1407:1433'><a onclick="displayPageImage('KR1d0035', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1433:1456'>　車前故西者曰左驂駕車之馬兩服居中兩驂在旁</span><br/>
<span class='tline' id='l72' data-llen='1456:1479'>　使者以左驂出侯氏之士以三馬從之既則其從者</span><br/>
<span class='tline' id='l73' data-llen='1479:1498'>　並受幣而皆訝受馬也從之者隨以入國</span><br/>
<span class='tline' id='l74' data-llen='1498:1507'>　　　　右郊勞</span><br/>
<span class='tline' id='l75' data-llen='1507:1513'>天子賜舍</span><br/>
<span class='tline' id='l76' data-llen='1513:1530'>　注曰賜舍猶致館也小行人為承擯</span><br/>
<span class='tline' id='l77' data-llen='1530:1553'>　䟽曰天子尊極故言賜舍不言致館注云小行人為</span><br/>
<span class='tline' id='l78' data-llen='1553:1576'>　承擯者案小行人云及郊勞眡館將幣為承而擯是</span><br/>
<span class='tline' id='l79' data-llen='1576:1602'><a onclick="displayPageImage('KR1d0035', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1602:1606'>　也</span><br/>
<span class='tline' id='l81' data-llen='1606:1629'>　繼公謂侯氏至于國而即館天子則使上大夫賜舍</span><br/>
<span class='tline' id='l82' data-llen='1629:1638'>　也此舍謂公館</span><br/>
<span class='tline' id='l83' data-llen='1638:1659'>曰伯父女順命于王所賜伯父舍<span class='krp-note'>女音/汝</span></span><br/>
<span class='tline' id='l84' data-llen='1659:1670'>　注曰此使者致館辭</span><br/>
<span class='tline' id='l85' data-llen='1670:1694'>　䟽曰此及下經皆云伯父謂同姓大國也舉同姓大國</span><br/>
<span class='tline' id='l86' data-llen='1694:1711'>　則同姓小國及異姓之國禮不殊也</span><br/>
<span class='tline' id='l87' data-llen='1711:1734'>　繼公謂順命謂順王命而來朝也賜舍不用幣尊者</span><br/>
<span class='tline' id='l88' data-llen='1734:1760'><a onclick="displayPageImage('KR1d0035', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1760:1766'>　之禮也</span><br/>
<span class='tline' id='l90' data-llen='1766:1774'>侯氏再拜稽首</span><br/>
<span class='tline' id='l91' data-llen='1774:1781'>　注曰受館</span><br/>
<span class='tline' id='l92' data-llen='1781:1804'>　繼公謂不著其所是於舎門外也使者東面致命侯</span><br/>
<span class='tline' id='l93' data-llen='1804:1817'>　氏西面聽命既則北面拜</span><br/>
<span class='tline' id='l94' data-llen='1817:1825'>儐之束帛乘馬</span><br/>
<span class='tline' id='l95' data-llen='1825:1847'>　注曰王使人以命致館無禮猶儐之者尊王使也</span><br/>
<span class='tline' id='l96' data-llen='1847:1870'>　繼公謂凡儐使者必於受命之處則此儐之亦當在</span><br/>
<span class='tline' id='l97' data-llen='1870:1896'><a onclick="displayPageImage('KR1d0035', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1896:1919'>　舍門外也侯氏於使者亦有迎送之拜不言者文略</span><br/>
<span class='tline' id='l99' data-llen='1919:1941'>　耳下於大夫戒之禮亦然　案註云禮謂禮物也</span><br/>
<span class='tline' id='l100' data-llen='1941:1950'>　　　　右賜舍</span><br/>
<span class='tline' id='l101' data-llen='1950:1967'>天子使大夫戒曰某日伯父帥乃初事</span><br/>
<span class='tline' id='l102' data-llen='1967:1983'>　注曰戒使順循其事也初猶故也</span><br/>
<span class='tline' id='l103' data-llen='1983:2004'>　䟽曰初事者以其四時朝覲自是尋常故事也</span><br/>
<span class='tline' id='l104' data-llen='2004:2027'>　繼公謂大夫者卿也此戒之亦於舍門外其面位與</span><br/>
<span class='tline' id='l105' data-llen='2027:2033'>　賜舍同</span><br/>
<span class='tline' id='l106' data-llen='2033:2059'><a onclick="displayPageImage('KR1d0035', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2059:2067'>侯氏再拜稽首</span><br/>
<span class='tline' id='l108' data-llen='2067:2076'>　注曰受覲日也</span><br/>
<span class='tline' id='l109' data-llen='2076:2086'>　　　　右戒覲日</span><br/>
<span class='tline' id='l110' data-llen='2086:2109'>諸侯前朝皆受舍于朝同姓西面北上異姓東面北上</span><br/>
<span class='tline' id='l111' data-llen='2109:2121'><span class='krp-note'>朝直遥反/餘並同</span></span><br/>
<span class='tline' id='l112' data-llen='2121:2144'>　注曰言諸侯者明來朝者衆矣顧其入覲不得並耳</span><br/>
<span class='tline' id='l113' data-llen='2144:2167'>　諸侯上介先朝受舍分别同姓異姓受之將有先後</span><br/>
<span class='tline' id='l114' data-llen='2167:2190'>　也春秋傳曰寡人若朝於薛不敢與諸任齒則周禮</span><br/>
<span class='tline' id='l115' data-llen='2190:2216'><a onclick="displayPageImage('KR1d0035', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2216:2222'>　先同姓</span><br/>
<span class='tline' id='l117' data-llen='2222:2238'>　李微之曰受舍于朝所謂外朝也</span><br/>
<span class='tline' id='l118' data-llen='2238:2261'>　繼公謂朝猶覲也前朝者先覲日也此舍如廬舍之</span><br/>
<span class='tline' id='l119' data-llen='2261:2284'>　舍謂覲時待事之處也若諸侯相朝則但授次而已</span><br/>
<span class='tline' id='l120' data-llen='2284:2298'>　聘禮記所云君之次者是也</span><br/>
<span class='tline' id='l121' data-llen='2298:2309'>　　　　右受舍于朝</span><br/>
<span class='tline' id='l122' data-llen='2309:2326'>侯氏禆冕釋幣于禰<span class='krp-note'>禆婢/禮反</span></span><br/>
<span class='tline' id='l123' data-llen='2326:2349'>　注曰將覲質明時也禆冕者衣禆衣而冠冕也釋幣</span><br/>
<span class='tline' id='l124' data-llen='2349:2375'><a onclick="displayPageImage('KR1d0035', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2375:2383'>　者告將覲也</span><br/>
<span class='tline' id='l126' data-llen='2383:2406'>　繼公謂禆冕者冕服之次者也侯氏若上公也則服</span><br/>
<span class='tline' id='l127' data-llen='2406:2429'>　鷩侯伯也則服毳子男也則服希是時天子受覲亦</span><br/>
<span class='tline' id='l128' data-llen='2429:2452'>　服其禆冕故覲者不得服其上服也天子以大裘而</span><br/>
<span class='tline' id='l129' data-llen='2452:2475'>　冕十二章者為上衮冕九章者次之禰謂考也釋幣</span><br/>
<span class='tline' id='l130' data-llen='2475:2498'>　者告將覲也其禮則筵几于其館堂户牖之間南面</span><br/>
<span class='tline' id='l131' data-llen='2498:2521'>　祝升自西階君升自阼階祝奠幣于几下君北鄉祝</span><br/>
<span class='tline' id='l132' data-llen='2521:2544'>　在左君及祝再拜興祝曰孝嗣侯某將覲天子敢用</span><br/>
<span class='tline' id='l133' data-llen='2544:2570'><a onclick="displayPageImage('KR1d0035', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2570:2593'>　嘉幣告于皇考某侯又再拜君就東箱祝就西箱有</span><br/>
<span class='tline' id='l135' data-llen='2593:2616'>　間君反位祝乃取幣藏之君反于阼乃降而遂出也</span><br/>
<span class='tline' id='l136' data-llen='2616:2639'>　歸則埋幣于禰廟西階之東此朝以禆冕亦與周官</span><br/>
<span class='tline' id='l137' data-llen='2639:2662'>　異大行人職言朝服云上公冕服九章侯伯七章子</span><br/>
<span class='tline' id='l138' data-llen='2662:2673'>　男五章皆其上服也</span><br/>
<span class='tline' id='l139' data-llen='2673:2682'>　　　　右釋幣</span><br/>
<span class='tline' id='l140' data-llen='2682:2699'>乘墨車載龍旂弧韣乃朝以瑞玉有繅</span><br/>
<span class='tline' id='l141' data-llen='2699:2722'>　注曰墨車大夫制也乘之者入天子之國車服不可</span><br/>
<span class='tline' id='l142' data-llen='2722:2748'><a onclick="displayPageImage('KR1d0035', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2748:2771'>　盡同也交龍為旂諸侯之所建弧所以張縿之弓也</span><br/>
<span class='tline' id='l144' data-llen='2771:2794'>　弓衣曰韣瑞玉謂公桓圭侯信圭伯躬圭子榖璧男</span><br/>
<span class='tline' id='l145' data-llen='2794:2799'>　蒲璧</span><br/>
<span class='tline' id='l146' data-llen='2799:2822'>　䟽曰云墨車大夫制者以周禮巾車職云大夫乘墨</span><br/>
<span class='tline' id='l147' data-llen='2822:2845'>　車故也云乘之者入天子之國車服不可盡同者巾</span><br/>
<span class='tline' id='l148' data-llen='2845:2868'>　車云同姓金路異姓象路四衛革路據在本國所乘</span><br/>
<span class='tline' id='l149' data-llen='2868:2891'>　並得與天子同此乘墨車以朝是東服不可盡同也</span><br/>
<span class='tline' id='l150' data-llen='2891:2914'>　云交龍為旂諸侯之所建者司常職文云弧所以張</span><br/>
<span class='tline' id='l151' data-llen='2914:2940'><a onclick="displayPageImage('KR1d0035', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2940:2963'>　縿之弓者爾雅説旌旗正幅為縿故以此弧弓張縿</span><br/>
<span class='tline' id='l153' data-llen='2963:2970'>　之兩幅也</span><br/>
<span class='tline' id='l154' data-llen='2970:2993'>　繼公謂乘墨車屈也載龍旂不沒其實也晉韓宣子</span><br/>
<span class='tline' id='l155' data-llen='2993:3016'>　聘于周自稱曰士大國之卿自比天子之士則其君</span><br/>
<span class='tline' id='l156' data-llen='3016:3039'>　自比於大夫亦宜也上云前朝此云乃朝則以覲名</span><br/>
<span class='tline' id='l157' data-llen='3039:3048'>　篇之意可見矣</span><br/>
<span class='tline' id='l158' data-llen='3048:3072'>天子設斧依於戸牖之間左右几<span class='krp-note'>依於豈/反下同</span></span><br/>
<span class='tline' id='l159' data-llen='3072:3095'>　注曰依如今綈素屏風也有繡斧文所以示威也斧</span><br/>
<span class='tline' id='l160' data-llen='3095:3121'><a onclick="displayPageImage('KR1d0035', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3121:3144'>　謂之黼几玉几也立而左右几優至尊也其席莞席</span><br/>
<span class='tline' id='l162' data-llen='3144:3159'>　紛純加繅席畫純加次席黼純</span><br/>
<span class='tline' id='l163' data-llen='3159:3182'>　䟽曰周禮司几筵云左右玉几故知此几玉几也云</span><br/>
<span class='tline' id='l164' data-llen='3182:3196'>　其席莞席以下亦司几筵文</span><br/>
<span class='tline' id='l165' data-llen='3196:3219'>　繼公謂右亦設几者至尊冝逸不取便其右之義也</span><br/>
<span class='tline' id='l166' data-llen='3219:3241'>　然則天子升席不由下矣生人左几自諸侯而下</span><br/>
<span class='tline' id='l167' data-llen='3241:3250'>天子衮冕負斧依</span><br/>
<span class='tline' id='l168' data-llen='3250:3273'>　注曰衮衣九章其龍天子有升龍有降龍衣此衣而</span><br/>
<span class='tline' id='l169' data-llen='3273:3300'><a onclick="displayPageImage('KR1d0035', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3300:3314'>　冠冕南鄉而立以俟諸侯見</span><br/>
<span class='tline' id='l171' data-llen='3314:3329'>　䟽曰負謂背之九章見司服注</span><br/>
<span class='tline' id='l172' data-llen='3329:3352'>　繼公謂衮冕天子之禆冕也負斧依以俟侯氏入所</span><br/>
<span class='tline' id='l173' data-llen='3352:3375'>　謂不下堂而見諸侯也而周官齊僕職乃言車送逆</span><br/>
<span class='tline' id='l174' data-llen='3375:3398'>　朝覲者之節大行人職亦先言公侯伯子男其朝位</span><br/>
<span class='tline' id='l175' data-llen='3398:3421'>　賔主之間相去之歩數乃云廟中將幣亦與是禮異</span><br/>
<span class='tline' id='l176' data-llen='3421:3426'>　者與</span><br/>
<span class='tline' id='l177' data-llen='3426:3436'>嗇夫承命告于天子</span><br/>
<span class='tline' id='l178' data-llen='3436:3463'><a onclick="displayPageImage('KR1d0035', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3463:3483'>　注曰嗇夫蓋司空之屬也春秋傳曰嗇夫馳</span><br/>
<span class='tline' id='l180' data-llen='3483:3506'>　繼公謂侯氏以天子將庿受之其禮太重故不敢當</span><br/>
<span class='tline' id='l181' data-llen='3506:3529'>　而辭焉嗇夫於是承其命以告于天子擯者不承命</span><br/>
<span class='tline' id='l182' data-llen='3529:3552'>　者是時在廟門内猶未出也或曰嗇夫微者也不可</span><br/>
<span class='tline' id='l183' data-llen='3552:3575'>　以與國君接而直告于至尊蓋嗇當作大字之誤也</span><br/>
<span class='tline' id='l184' data-llen='3575:3582'>　未知是否</span><br/>
<span class='tline' id='l185' data-llen='3582:3605'>天子曰非他伯父實來予一人嘉之伯父其入予一人</span><br/>
<span class='tline' id='l186' data-llen='3605:3610'>將受之</span><br/>
<span class='tline' id='l187' data-llen='3610:3637'><a onclick="displayPageImage('KR1d0035', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3637:3660'>　言所以廟受之者非有他也以嘉其來朝之故耳伯</span><br/>
<span class='tline' id='l189' data-llen='3660:3683'>　父其入納賔之辭也入告者又以天子此辭出告侯</span><br/>
<span class='tline' id='l190' data-llen='3683:3687'>　氏</span><br/>
<span class='tline' id='l191' data-llen='3687:3701'>侯氏入門右坐奠圭再拜稽首</span><br/>
<span class='tline' id='l192' data-llen='3701:3724'>　注曰入門而右不敢由賔客位也卑者見尊奠贄而</span><br/>
<span class='tline' id='l193' data-llen='3724:3729'>　不授</span><br/>
<span class='tline' id='l194' data-llen='3729:3734'>擯者謁</span><br/>
<span class='tline' id='l195' data-llen='3734:3757'>　注曰謁猶告也上擯告以天子前辭欲親受之如賔</span><br/>
<span class='tline' id='l196' data-llen='3757:3784'><a onclick="displayPageImage('KR1d0035', 'WYG', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3784:3807'>　客也其辭所易者曰伯父其升天子見公擯者五人</span><br/>
<span class='tline' id='l198' data-llen='3807:3830'>　見侯伯擯者四人見子男擯者三人皆宗伯為上擯</span><br/>
<span class='tline' id='l199' data-llen='3830:3853'>侯氏坐取圭升致命王受之玉侯氏降階東北面再拜</span><br/>
<span class='tline' id='l200' data-llen='3853:3868'>稽首擯者延之曰升升成拜乃出</span><br/>
<span class='tline' id='l201' data-llen='3868:3891'>　注曰擯者請之侯氏坐取圭則遂左降拜稽首送玉</span><br/>
<span class='tline' id='l202' data-llen='3891:3904'>　也從後詔禮曰延延進也</span><br/>
<span class='tline' id='l203' data-llen='3904:3927'>　繼公謂拜于西階東别於内臣也侯氏既成拜宰乃</span><br/>
<span class='tline' id='l204' data-llen='3927:3950'>　受玉以東是時王於侯氏氏之拜皆不荅所以見至</span><br/>
<span class='tline' id='l205' data-llen='3950:3977'><a onclick="displayPageImage('KR1d0035', 'WYG', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3977:3984'>　尊之義也</span><br/>
<span class='tline' id='l207' data-llen='3984:3992'>　　　　右覲</span><br/>
<span class='tline' id='l208' data-llen='3992:4015'>四享皆束帛加璧庭實唯國所有<span class='krp-note'>四注讀/作三</span></span><br/>
<span class='tline' id='l209' data-llen='4015:4038'>　注曰四讀作三古書作三四或皆積畫此篇又多四</span><br/>
<span class='tline' id='l210' data-llen='4038:4061'>　字字相似由此誤也大行人職曰諸侯廟中將幣皆</span><br/>
<span class='tline' id='l211' data-llen='4061:4084'>　三享其禮差又無取於四也初享或用馬或用虎豹</span><br/>
<span class='tline' id='l212' data-llen='4084:4107'>　之皮其次享龜也金也丹漆絲纊竹箭也其餘無常</span><br/>
<span class='tline' id='l213' data-llen='4107:4130'>　貨此地物非一國所能有唯所有分為三享皆以璧</span><br/>
<span class='tline' id='l214' data-llen='4130:4157'><a onclick="displayPageImage('KR1d0035', 'WYG', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4157:4163'>　帛致之</span><br/>
<span class='tline' id='l216' data-llen='4163:4186'>奉束帛匹馬卓上九馬隨之中庭西上奠幣再拜稽首</span><br/>
<span class='tline' id='l217' data-llen='4186:4207'>　注曰馬必十匹者不敢斥王之乘用成數敬也</span><br/>
<span class='tline' id='l218' data-llen='4207:4230'>　繼公謂匹馬卓上謂以一馬卓然居前而先行也言</span><br/>
<span class='tline' id='l219' data-llen='4230:4253'>　此者明其入不與九馬相屬也中庭西方南北之中</span><br/>
<span class='tline' id='l220' data-llen='4253:4276'>　也庭實用十馬且設於此皆至尊禮異也此奠幣蓋</span><br/>
<span class='tline' id='l221' data-llen='4276:4285'>　於入門左之位</span><br/>
<span class='tline' id='l222' data-llen='4285:4296'>擯者曰予一人將受之</span><br/>
<span class='tline' id='l223' data-llen='4296:4323'><a onclick="displayPageImage('KR1d0035', 'WYG', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4323:4346'>　受親受也此擯者曰乃言予一人則是擯者凡告於</span><br/>
<span class='tline' id='l225' data-llen='4346:4369'>　侯氏皆為述王言矣是亦異於國君以下擯者之禮</span><br/>
<span class='tline' id='l226' data-llen='4369:4373'>　與</span><br/>
<span class='tline' id='l227' data-llen='4373:4383'>侯氏升致命王撫玉</span><br/>
<span class='tline' id='l228' data-llen='4383:4406'>　撫之者示受之王不執璧帛者貶於瑞玉亦至尊禮</span><br/>
<span class='tline' id='l229' data-llen='4406:4411'>　異也</span><br/>
<span class='tline' id='l230' data-llen='4411:4434'>侯氏降自西階東面授宰幣西階前再拜稽首以馬出</span><br/>
<span class='tline' id='l231' data-llen='4434:4442'>授人九馬隨之</span><br/>
<span class='tline' id='l232' data-llen='4442:4469'><a onclick="displayPageImage('KR1d0035', 'WYG', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4469:4492'>　幣謂璧帛西階前拜送幣者非其正位以欲執馬由</span><br/>
<span class='tline' id='l234' data-llen='4492:4515'>　便也擯者不延之以升變於授圭時也馬左馬也侯</span><br/>
<span class='tline' id='l235' data-llen='4515:4538'>　氏親以左馬出敬之至也王臣不於内受馬者無以</span><br/>
<span class='tline' id='l236' data-llen='4538:4561'>　為節亦至尊之禮異也凡他禮之庭實其主人之士</span><br/>
<span class='tline' id='l237' data-llen='4561:4575'>　受之者皆以堂上授受為節</span><br/>
<span class='tline' id='l238' data-llen='4575:4579'>事畢</span><br/>
<span class='tline' id='l239' data-llen='4579:4587'>　注曰三享訖</span><br/>
<span class='tline' id='l240' data-llen='4587:4610'>　繼公謂覲有三享經之所見初享之儀耳其次二享</span><br/>
<span class='tline' id='l241' data-llen='4610:4637'><a onclick="displayPageImage('KR1d0035', 'WYG', '010-14a' );" name="010-14a" class="pb">[010-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4637:4654'>　庭實唯國所有不可相蒙故空其文</span><br/>
<span class='tline' id='l243' data-llen='4654:4663'>　　　　右三享</span><br/>
<span class='tline' id='l244' data-llen='4663:4674'>乃右肉袒于廟門之東</span><br/>
<span class='tline' id='l245' data-llen='4674:4697'>　肉袒示恐懼也袒右變於禮事也為之於廟門之東</span><br/>
<span class='tline' id='l246' data-llen='4697:4713'>　亦變位鄭氏曰凡以禮事者左袒</span><br/>
<span class='tline' id='l247' data-llen='4713:4725'>乃入門右北面立告聽事</span><br/>
<span class='tline' id='l248' data-llen='4725:4748'>　入而復右已事更端也告聽事者告擯者以已於此</span><br/>
<span class='tline' id='l249' data-llen='4748:4771'>　聽事也事謂己所以得罪于天子之事大戴記曰肉</span><br/>
<span class='tline' id='l250' data-llen='4771:4798'><a onclick="displayPageImage('KR1d0035', 'WYG', '010-14b' );" name="010-14b" class="pb">[010-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4798:4810'>　袒入門而右以聽事也</span><br/>
<span class='tline' id='l252' data-llen='4810:4833'>擯者謁諸天子天子辭於侯氏曰伯父無事歸寧乃邦</span><br/>
<span class='tline' id='l253' data-llen='4833:4841'>侯氏再拜稽首</span><br/>
<span class='tline' id='l254' data-llen='4841:4855'>　注曰謁告寧安也乃猶女也</span><br/>
<span class='tline' id='l255' data-llen='4855:4878'>　繼公謂天子辭於侯氏者天子以命擯者擯者以告</span><br/>
<span class='tline' id='l256' data-llen='4878:4901'>　侯氏也凡擯者於侯氏之行臣禮如奠圭之類皆以</span><br/>
<span class='tline' id='l257' data-llen='4901:4924'>　謁諸王其告於侯氏也則皆傳王命也上文不言謁</span><br/>
<span class='tline' id='l258' data-llen='4924:4947'>　諸天子天子辭於侯氏此不言擯者告於侯氏皆互</span><br/>
<span class='tline' id='l259' data-llen='4947:4974'><a onclick="displayPageImage('KR1d0035', 'WYG', '010-15a' );" name="010-15a" class="pb">[010-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4974:4997'>　見其文耳云伯父無事者辭其聽也云歸寧乃邦者</span><br/>
<span class='tline' id='l261' data-llen='4997:5010'>　安之之辭實未使之歸也</span><br/>
<span class='tline' id='l262' data-llen='5010:5019'>　　　　右聽事</span><br/>
<span class='tline' id='l263' data-llen='5019:5042'>出自屏南適門西遂入門左北面立王勞之再拜稽首</span><br/>
<span class='tline' id='l264' data-llen='5042:5062'>擯者延之曰升升成拜降出<span class='krp-note'>勞力/報反</span></span><br/>
<span class='tline' id='l265' data-llen='5062:5077'>　注曰天子外屏勞之其道勞也</span><br/>
<span class='tline' id='l266' data-llen='5077:5098'>　䟽曰云天子外屏者據此文出門乃云屏南也</span><br/>
<span class='tline' id='l267' data-llen='5098:5121'>　繼公謂出自屏南乃適門西則侯氏之出入天子之</span><br/>
<span class='tline' id='l268' data-llen='5121:5148'><a onclick="displayPageImage('KR1d0035', 'WYG', '010-15b' );" name="010-15b" class="pb">[010-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5148:5171'>　門亦必由闑東矣適門西為襲也西下似脱襲字袒</span><br/>
<span class='tline' id='l270' data-llen='5171:5193'>　於東襲於西冝相變也王勞之亦擯者傳王之辭</span><br/>
<span class='tline' id='l271' data-llen='5193:5207'>　案注云天子外屏用荀子文</span><br/>
<span class='tline' id='l272' data-llen='5207:5216'>　　　　右王勞</span><br/>
<span class='tline' id='l273' data-llen='5216:5232'>天子賜侯氏以車服迎于門外再拜</span><br/>
<span class='tline' id='l274' data-llen='5232:5255'>　注曰賜車者同姓以金路異姓以象路服則衮也鷩</span><br/>
<span class='tline' id='l275' data-llen='5255:5261'>　也毳也</span><br/>
<span class='tline' id='l276' data-llen='5261:5284'>　繼公謂上云賜舍則此門外乃舍門外也凡舍惟有</span><br/>
<span class='tline' id='l277' data-llen='5284:5311'><a onclick="displayPageImage('KR1d0035', 'WYG', '010-16a' );" name="010-16a" class="pb">[010-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5311:5316'>　一門</span><br/>
<span class='tline' id='l279' data-llen='5316:5335'>路先設西上路下四亞之重賜無數在車南</span><br/>
<span class='tline' id='l280' data-llen='5335:5358'>　注曰路謂車也凡君所乘車曰路路下四謂乘馬也</span><br/>
<span class='tline' id='l281' data-llen='5358:5381'>　亞之次車而東也詩云君子來朝何錫予之雖無予</span><br/>
<span class='tline' id='l282' data-llen='5381:5405'>　之路車乘馬又何予之𤣥衮及黼重猶善也所加賜</span><br/>
<span class='tline' id='l283' data-llen='5405:5424'>　善物多少由恩也春秋傳曰重錦三十兩</span><br/>
<span class='tline' id='l284' data-llen='5424:5447'>　繼公謂設路亦於西方中庭北輈路車一而已乃云</span><br/>
<span class='tline' id='l285' data-llen='5447:5470'>　西上者以其與馬同設也四馬設於車東異於駕也</span><br/>
<span class='tline' id='l286' data-llen='5470:5497'><a onclick="displayPageImage('KR1d0035', 'WYG', '010-16b' );" name="010-16b" class="pb">[010-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5497:5515'>　　案注引重錦之文以證重之為善也</span><br/>
<span class='tline' id='l288' data-llen='5515:5538'>諸公奉篋服加命書于其上升自西階東面大史是右</span><br/>
<span class='tline' id='l289' data-llen='5538:5550'><span class='krp-note'>大音泰下/大史同</span></span><br/>
<span class='tline' id='l290' data-llen='5550:5573'>　注曰右讀如周公右王之右是右者始隨入於升東</span><br/>
<span class='tline' id='l291' data-llen='5573:5581'>　面乃居其右</span><br/>
<span class='tline' id='l292' data-llen='5581:5604'>　繼公謂奉篋服者一人耳乃云諸公者若師若傅若</span><br/>
<span class='tline' id='l293' data-llen='5604:5627'>　保不定也置服於篋故謂之篋服命書若文侯之命</span><br/>
<span class='tline' id='l294' data-llen='5627:5650'>　之類是也先設庭實乃奉其所以將命者亦至尊之</span><br/>
<span class='tline' id='l295' data-llen='5650:5677'><a onclick="displayPageImage('KR1d0035', 'WYG', '010-17a' );" name="010-17a" class="pb">[010-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5677:5694'>　禮異也此不言揖讓之禮如勞可知</span><br/>
<span class='tline' id='l297' data-llen='5694:5706'>侯氏升西面立大史述命</span><br/>
<span class='tline' id='l298' data-llen='5706:5716'>　注曰讀王命書也</span><br/>
<span class='tline' id='l299' data-llen='5716:5731'>侯氏降兩階之間北面再拜稽首</span><br/>
<span class='tline' id='l300' data-llen='5731:5754'>　是時侯氏升降自阼階故拜於兩階之間不於階東</span><br/>
<span class='tline' id='l301' data-llen='5754:5777'>　者拜至尊之命冝異於常禮也使者不辭之者以其</span><br/>
<span class='tline' id='l302' data-llen='5777:5800'>　同為王臣且尊之也春秋傳宰孔止齊侯毋下拜以</span><br/>
<span class='tline' id='l303' data-llen='5800:5808'>　王命辭之也</span><br/>
<span class='tline' id='l304' data-llen='5808:5835'><a onclick="displayPageImage('KR1d0035', 'WYG', '010-17b' );" name="010-17b" class="pb">[010-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5835:5840'>升成拜</span><br/>
<span class='tline' id='l306' data-llen='5840:5863'>　亦於阼階上不辭之而升成拜尊者之禮也必成拜</span><br/>
<span class='tline' id='l307' data-llen='5863:5886'>　者放授玉之儀也受勞者未有所放故惟拜於下而</span><br/>
<span class='tline' id='l308' data-llen='5886:5890'>　已</span><br/>
<span class='tline' id='l309' data-llen='5890:5902'>大史加書于服上侯氏受</span><br/>
<span class='tline' id='l310' data-llen='5902:5910'>　注曰受篋服</span><br/>
<span class='tline' id='l311' data-llen='5910:5933'>　繼公謂受亦北面諸公南面訝受之此受於堂乃不</span><br/>
<span class='tline' id='l312' data-llen='5933:5946'>　著其所是就而受之明矣</span><br/>
<span class='tline' id='l313' data-llen='5946:5973'><a onclick="displayPageImage('KR1d0035', 'WYG', '010-18a' );" name="010-18a" class="pb">[010-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='5973:5996'>使者出侯氏送再拜儐使者諸公賜服者束帛四馬儐</span><br/>
<span class='tline' id='l315' data-llen='5996:6003'>大史亦如之</span><br/>
<span class='tline' id='l316' data-llen='6003:6026'>　注曰既云拜送乃言儐使者以勞有成禮略而遂言</span><br/>
<span class='tline' id='l317' data-llen='6026:6036'>　　　　右賜車服</span><br/>
<span class='tline' id='l318' data-llen='6036:6059'>同姓大國則曰伯父其異姓則曰伯舅同姓小邦則曰</span><br/>
<span class='tline' id='l319' data-llen='6059:6072'>叔父其異姓小邦則曰叔舅</span><br/>
<span class='tline' id='l320' data-llen='6072:6089'>　注曰此禮云伯父據同姓大邦而言</span><br/>
<span class='tline' id='l321' data-llen='6089:6095'>饗禮乃歸</span><br/>
<span class='tline' id='l322' data-llen='6095:6122'><a onclick="displayPageImage('KR1d0035', 'WYG', '010-18b' );" name="010-18b" class="pb">[010-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6122:6145'>　注曰禮謂食燕也掌客職曰上公三饗三食三燕侯</span><br/>
<span class='tline' id='l324' data-llen='6145:6163'>　伯再饗再食再燕子男一饗一食一燕</span><br/>
<span class='tline' id='l325' data-llen='6163:6176'>　　　　右言稱謂與其禮</span><br/>
<span class='tline' id='l326' data-llen='6176:6199'>諸侯覲於天子為宫方三百歩四門壇十有二尋深四</span><br/>
<span class='tline' id='l327' data-llen='6199:6219'>尺加方明于其上<span class='krp-note'>壇徒丹反/深式鴆反</span></span><br/>
<span class='tline' id='l328' data-llen='6219:6242'>　注曰為宫者於國外八尺曰尋十有二尋則方九十</span><br/>
<span class='tline' id='l329' data-llen='6242:6265'>　六尺也深謂髙也從上曰深司儀職曰為壇三成成</span><br/>
<span class='tline' id='l330' data-llen='6265:6288'>　猶重也三重者自下差之為三等而上有堂焉堂上</span><br/>
<span class='tline' id='l331' data-llen='6288:6315'><a onclick="displayPageImage('KR1d0035', 'WYG', '010-19a' );" name="010-19a" class="pb">[010-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6315:6338'>　方二丈四尺上等中等下等每面十二尺方明者上</span><br/>
<span class='tline' id='l333' data-llen='6338:6361'>　下四方神明之象也王巡守至于方嶽之下諸侯㑹</span><br/>
<span class='tline' id='l334' data-llen='6361:6372'>　之亦為此宫以見之</span><br/>
<span class='tline' id='l335' data-llen='6372:6395'>　繼公謂為宫者築宫牆也王十二歲若不巡守則四</span><br/>
<span class='tline' id='l336' data-llen='6395:6418'>　方諸侯皆來朝於是為壇壝宫於國門外之南方而</span><br/>
<span class='tline' id='l337' data-llen='6418:6441'>　受之此所謂大朝覲也司儀職曰將合諸侯則令為</span><br/>
<span class='tline' id='l338' data-llen='6441:6464'>　壇三成宫旁一門詔王儀南鄉見諸侯正謂此也方</span><br/>
<span class='tline' id='l339' data-llen='6464:6487'>　明云者其制方而每面又各以色為其神明之象因</span><br/>
<span class='tline' id='l340' data-llen='6487:6514'><a onclick="displayPageImage('KR1d0035', 'WYG', '010-19b' );" name="010-19b" class="pb">[010-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6514:6537'>　以名之加此於壇為將祀之也掌舍職曰為壇壝宫</span><br/>
<span class='tline' id='l342' data-llen='6537:6543'>　設棘門</span><br/>
<span class='tline' id='l343' data-llen='6543:6566'>方明者木也方四尺設六色東方青南方赤西方白北</span><br/>
<span class='tline' id='l344' data-llen='6566:6590'>方黒上𤣥下黄設六玉上圭下璧南方璋西方琥北方</span><br/>
<span class='tline' id='l345' data-llen='6590:6605'>璜東方圭<span class='krp-note'>琥音虎/璜音黄</span></span><br/>
<span class='tline' id='l346' data-llen='6605:6628'>　注曰六色象其神六玉以禮之設玉者刻其木而著</span><br/>
<span class='tline' id='l347' data-llen='6628:6632'>　之</span><br/>
<span class='tline' id='l348' data-llen='6632:6655'>　繼公謂設六色以象天地四方之色也設六玉為祀</span><br/>
<span class='tline' id='l349' data-llen='6655:6682'><a onclick="displayPageImage('KR1d0035', 'WYG', '010-20a' );" name="010-20a" class="pb">[010-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6682:6705'>　時以此禮之上不以璧而以圭下不以琮而以璧亦</span><br/>
<span class='tline' id='l351' data-llen='6705:6728'>　與周官異也所以然者以四方之玉無所象故於天</span><br/>
<span class='tline' id='l352' data-llen='6728:6751'>　地之玉亦不必象之也用圭璧者圭璧尊也大宗伯</span><br/>
<span class='tline' id='l353' data-llen='6751:6774'>　職曰以玉作六器以禮天地四方以蒼璧禮天以黄</span><br/>
<span class='tline' id='l354' data-llen='6774:6797'>　琮禮地以青圭禮東方以赤璋禮南方以白琥禮西</span><br/>
<span class='tline' id='l355' data-llen='6797:6814'>　方以𤣥璜禮北方謂方明之玉也</span><br/>
<span class='tline' id='l356' data-llen='6814:6837'>上介皆奉其君之旂置于宫上左公侯伯子男皆就其</span><br/>
<span class='tline' id='l357' data-llen='6837:6842'>旂而立</span><br/>
<span class='tline' id='l358' data-llen='6842:6869'><a onclick="displayPageImage('KR1d0035', 'WYG', '010-20b' );" name="010-20b" class="pb">[010-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='6869:6889'>　注曰置于宫者建之豫為其君見王之位也</span><br/>
<span class='tline' id='l360' data-llen='6889:6912'>　繼公謂旂上左而公侯伯子男皆就其旂而立則是</span><br/>
<span class='tline' id='l361' data-llen='6912:6935'>　五等之位自西而東皆北面與朝事義所言諸侯之</span><br/>
<span class='tline' id='l362' data-llen='6935:6958'>　位異也射人職言正朝之位云諸侯在朝則皆北面</span><br/>
<span class='tline' id='l363' data-llen='6958:6981'>　朝士職言外朝之位云右九棘公侯伯子男位焉然</span><br/>
<span class='tline' id='l364' data-llen='6981:7004'>　則五等諸侯同在朝唯為一列亦可見矣諸侯既入</span><br/>
<span class='tline' id='l365' data-llen='7004:7027'>　立于位王乃於壇上三揖之土揖庶姓時揖異姓天</span><br/>
<span class='tline' id='l366' data-llen='7027:7033'>　揖同姓</span><br/>
<span class='tline' id='l367' data-llen='7033:7060'><a onclick="displayPageImage('KR1d0035', 'WYG', '010-21a' );" name="010-21a" class="pb">[010-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7060:7065'>四傳擯</span><br/>
<span class='tline' id='l369' data-llen='7065:7088'>　王既揖於是諸侯皆升奠瑞玉公於上等侯伯於中</span><br/>
<span class='tline' id='l370' data-llen='7088:7111'>　等子男於下等既則皆拜於下擯者緫延之曰升乃</span><br/>
<span class='tline' id='l371' data-llen='7111:7134'>　各升成拜於奠玉之處降出三享奠玉幣亦如之傳</span><br/>
<span class='tline' id='l372' data-llen='7134:7157'>　擯者傳其擯辭使之升拜也一朝三享凡四此於享</span><br/>
<span class='tline' id='l373' data-llen='7157:7172'>　亦升之異於特覲者以其衆也</span><br/>
<span class='tline' id='l374' data-llen='7172:7195'>天子乘龍載大旂象日月升龍降龍出拜日於東門之</span><br/>
<span class='tline' id='l375' data-llen='7195:7202'>外反祀方明</span><br/>
<span class='tline' id='l376' data-llen='7202:7229'><a onclick="displayPageImage('KR1d0035', 'WYG', '010-21b' );" name="010-21b" class="pb">[010-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7229:7252'>　注曰馬八尺以上為龍大旂大常也王建大常縿首</span><br/>
<span class='tline' id='l378' data-llen='7252:7268'>　畫日月其下及旒交畫升龍降龍</span><br/>
<span class='tline' id='l379' data-llen='7268:7291'>　繼公謂載大旂者以拜日及祀方明也巾車職曰玉</span><br/>
<span class='tline' id='l380' data-llen='7291:7314'>　路樊纓十有再就建大常十有二斿以祀此載大常</span><br/>
<span class='tline' id='l381' data-llen='7314:7337'>　則乘玉路矣東門即此宫之東門也拜日於東鄉其</span><br/>
<span class='tline' id='l382' data-llen='7337:7360'>　所出之處也於宫門外者由便爾祀方明者祀上下</span><br/>
<span class='tline' id='l383' data-llen='7360:7383'>　四方之神也上下四方之神唯壹祀之者因朝為之</span><br/>
<span class='tline' id='l384' data-llen='7383:7406'>　故其禮簡大宗伯職曰皆有牲幣各放其器之色謂</span><br/>
<span class='tline' id='l385' data-llen='7406:7433'><a onclick="displayPageImage('KR1d0035', 'WYG', '010-22a' );" name="010-22a" class="pb">[010-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7433:7456'>　祀方明之禮也此言已受諸侯之朝享乃帥而拜日</span><br/>
<span class='tline' id='l387' data-llen='7456:7468'>　其節亦與朝事義不同</span><br/>
<span class='tline' id='l388' data-llen='7468:7491'>禮日於南門外禮月與四瀆於北門外禮山川丘陵於</span><br/>
<span class='tline' id='l389' data-llen='7491:7496'>西門外</span><br/>
<span class='tline' id='l390' data-llen='7496:7519'>　門亦謂宫門禮謂祀之也不言祀者以異於正祭變</span><br/>
<span class='tline' id='l391' data-llen='7519:7542'>　其文耳禮日於南禮月與四瀆於北禮山川丘陵於</span><br/>
<span class='tline' id='l392' data-llen='7542:7565'>　西皆隨其地之隂陽而為之與拜日於東之義異也</span><br/>
<span class='tline' id='l393' data-llen='7565:7588'>　禮川不於北者四瀆尊冝辟之也此三禮者皆與上</span><br/>
<span class='tline' id='l394' data-llen='7588:7615'><a onclick="displayPageImage('KR1d0035', 'WYG', '010-22b' );" name="010-22b" class="pb">[010-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7615:7638'>　事相屬而舉之天子廵守有懷柔百神望秩山川之</span><br/>
<span class='tline' id='l396' data-llen='7638:7661'>　禮此諸侯以天子不巡守之故而來覲故天子於此</span><br/>
<span class='tline' id='l397' data-llen='7661:7676'>　亦略修祀事以放廵守之禮云</span><br/>
<span class='tline' id='l398' data-llen='7676:7700'>祭天燔柴祭山丘陵升祭川沈祭地瘞<span class='krp-note'>瘞於/例反</span></span><br/>
<span class='tline' id='l399' data-llen='7700:7723'>　謂以此四事用其祭物也祭物謂牲幣之屬燔柴者</span><br/>
<span class='tline' id='l400' data-llen='7723:7746'>　置之於積柴之上而燔之升謂縣之瘞埋也此皆順</span><br/>
<span class='tline' id='l401' data-llen='7746:7769'>　其性而為之蓋因上文遂并言正祭之法以明所謂</span><br/>
<span class='tline' id='l402' data-llen='7769:7790'>　禮者異於此也然此祭亦不盡與周官合未詳</span><br/>
<span class='tline' id='l403' data-llen='7790:7817'><a onclick="displayPageImage('KR1d0035', 'WYG', '010-23a' );" name="010-23a" class="pb">[010-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='7817:7829'>　　　　右大朝覲之禮</span><br/>
<span class='tline' id='l405' data-llen='7829:7837'>記几俟于東箱</span><br/>
<span class='tline' id='l406' data-llen='7837:7860'>　經云設斧依于户牖之間左右几乃云天子衮冕負</span><br/>
<span class='tline' id='l407' data-llen='7860:7883'>　斧依則是天子登席於既設几之後也而此云几俟</span><br/>
<span class='tline' id='l408' data-llen='7883:7899'>　于東箱其指未設几之前而言與</span><br/>
<span class='tline' id='l409' data-llen='7899:7907'>偏駕不入王門</span><br/>
<span class='tline' id='l410' data-llen='7907:7930'>　言此者明唯王車乃入王門也凡非王車皆謂之偏</span><br/>
<span class='tline' id='l411' data-llen='7930:7934'>　駕</span><br/>
<span class='tline' id='l412' data-llen='7934:7961'><a onclick="displayPageImage('KR1d0035', 'WYG', '010-23b' );" name="010-23b" class="pb">[010-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='7961:7968'>奠圭于繅上</span><br/>
<span class='tline' id='l414' data-llen='7968:7989'>　明奠時開繅而見玉也經云乃朝以瑞玉有繅</span><br/>
<span class='tline' id='l415' data-llen='7989:7992'>　</span><br/>
<span class='tline' id='l416' data-llen='7992:7995'>　</span><br/>
<span class='tline' id='l417' data-llen='7995:7998'>　</span><br/>
<span class='tline' id='l418' data-llen='7998:8001'>　</span><br/>
<span class='tline' id='l419' data-llen='8001:8004'>　</span><br/>
<span class='tline' id='l420' data-llen='8004:8013'>　儀禮集説卷十</span><br/>
<span class='tline' id='l421' data-llen='8013:8040'><a onclick="displayPageImage('KR1d0035', 'WYG', '010-24a' );" name="010-24a" class="pb">[010-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8040:8044'>正誤</span><br/>
<span class='tline' id='l423' data-llen='8044:8050'>迎于門外</span><br/>
<span class='tline' id='l424' data-llen='8050:8073'>　鄭本作外門外注云古文曰迎于門外繼公案聘禮</span><br/>
<span class='tline' id='l425' data-llen='8073:8096'>　則舍惟有一門而已此今文雖有外門外之文則是</span><br/>
<span class='tline' id='l426' data-llen='8096:8119'>　以為有二門也然以其行禮之節求之絶無可以為</span><br/>
<span class='tline' id='l427' data-llen='8119:8134'>　二門者之徵故且以古文為正</span><br/>
<span class='tline' id='l428' data-llen='8134:8138'>上左</span><br/>
<span class='tline' id='l429' data-llen='8138:8161'>　鄭本上作尚注云古文尚作上案上左云者以左為</span><br/>
<span class='tline' id='l430' data-llen='8161:8188'><a onclick="displayPageImage('KR1d0035', 'WYG', '010-24b' );" name="010-24b" class="pb">[010-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8188:8211'>　上也且春秋傳亦有上左之文則上字之義優於尚</span><br/>
<span class='tline' id='l432' data-llen='8211:8219'>　也冝從古文</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0035', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部四</span><br/>
<span class='tline' id='l9' data-llen='196:219'>　儀禮集説　　　　　　禮類二<span class='krp-note'>儀禮之屬/</span></span><br/>
<span class='tline' id='l10' data-llen='219:225'>　　提要</span><br/>
<span class='tline' id='l11' data-llen='225:254'>　　　　<span class='krp-note'>臣/</span>等謹按儀禮集説十七卷元敖繼公撰繼公字君</span><br/>
<span class='tline' id='l12' data-llen='254:279'>　　　　善長樂人家於呉興趙孟頫嘗從受業後以江浙</span><br/>
<span class='tline' id='l13' data-llen='279:303'>　　　　平章髙彦敬薦授信州教授是書成於大徳辛</span><br/>
<span class='tline' id='l14' data-llen='303:327'>　　　　丑前有自序稱鄭康成注疵多而醇少刪其不</span><br/>
<span class='tline' id='l15' data-llen='327:350'>　　　　合于經者意義有未足則取疏記或先儒之</span><br/>
<span class='tline' id='l16' data-llen='350:376'><a onclick="displayPageImage('KR1d0035', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='376:399'>　　　　説以補之又未足則附以一得之見又疑䘮</span><br/>
<span class='tline' id='l18' data-llen='399:423'>　　　　服𫝊違悖經義非子夏作皆未免南宋末年</span><br/>
<span class='tline' id='l19' data-llen='423:446'>　　　　務詆漢儒之餘習然鄭注之中録其所取而</span><br/>
<span class='tline' id='l20' data-llen='446:469'>　　　　不攻駁所不取無吹毛索垢百計求勝之心</span><br/>
<span class='tline' id='l21' data-llen='469:492'>　　　　葢繼公于禮所得頗深其不合于舊説者不</span><br/>
<span class='tline' id='l22' data-llen='492:515'>　　　　過所見不同各自抒其心得初非矯激以争</span><br/>
<span class='tline' id='l23' data-llen='515:538'>　　　　名故與目未睹注疏之面而隨聲佐鬭者有</span><br/>
<span class='tline' id='l24' data-llen='538:561'>　　　　不同也且鄭注簡約又多古語賈公彦䟽尚</span><br/>
<span class='tline' id='l25' data-llen='561:587'><a onclick="displayPageImage('KR1d0035', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='587:610'>　　　　未能一一申明繼公獨逐字研求務暢厥㫖</span><br/>
<span class='tline' id='l27' data-llen='610:633'>　　　　實能有所發揮則亦不病其異同矣卷末各</span><br/>
<span class='tline' id='l28' data-llen='633:656'>　　　　附正誤考辨字句頗詳知非徒騁虚詞者其</span><br/>
<span class='tline' id='l29' data-llen='656:680'>　　　　喪服𫝊一篇以其兼釋記文知作於記後又</span><br/>
<span class='tline' id='l30' data-llen='680:703'>　　　　疑鄭康成散附經記之下而不敢移其舊第</span><br/>
<span class='tline' id='l31' data-llen='703:727'>　　　　又十三篇後之記朱子經𫝊通解皆割裂其</span><br/>
<span class='tline' id='l32' data-llen='727:750'>　　　　語分屬經文各條之下繼公則謂諸篇之説</span><br/>
<span class='tline' id='l33' data-llen='750:773'>　　　　有特為一條而發者有兼為兩條而發者有</span><br/>
<span class='tline' id='l34' data-llen='773:799'><a onclick="displayPageImage('KR1d0035', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='799:822'>　　　　兼為數條而發者亦有於經意之外别見他</span><br/>
<span class='tline' id='l36' data-llen='822:845'>　　　　禮者不敢移掇其文失記者之意自比于以</span><br/>
<span class='tline' id='l37' data-llen='845:868'>　　　　魯南子之不學學栁下恵之可卷末特為後</span><br/>
<span class='tline' id='l38' data-llen='868:891'>　　　　序記之則繼公所學猶有先儒謹嚴之意固</span><br/>
<span class='tline' id='l39' data-llen='891:914'>　　　　異乎王柏呉澄諸人奮筆而改經者也乾隆</span><br/>
<span class='tline' id='l40' data-llen='914:930'>　　　　四十四年十一月恭校上</span><br/>
<span class='tline' id='l41' data-llen='930:962'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l42' data-llen='962:987'>　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l44' data-llen='1007:1033'><a onclick="displayPageImage('KR1d0035', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l45' data-llen='1033:1041'>儀禮集説原序</span><br/>
<span class='tline' id='l46' data-llen='1041:1064'>儀禮何代之書也曰周之書也何人所作也曰先儒皆</span><br/>
<span class='tline' id='l47' data-llen='1064:1087'>以為周公所作愚亦意其或然也何以言之周自武王</span><br/>
<span class='tline' id='l48' data-llen='1087:1110'>始有天下然其時已老矣必未暇為此事也至周公相</span><br/>
<span class='tline' id='l49' data-llen='1110:1133'>成王乃始制禮作樂以致太平故以其時攷之則當是</span><br/>
<span class='tline' id='l50' data-llen='1133:1156'>周公之書又以其書攷之辭意簡嚴品節詳備非聖人</span><br/>
<span class='tline' id='l51' data-llen='1156:1179'>莫能為益有以見其果為周公之書也然周公之書乃</span><br/>
<span class='tline' id='l52' data-llen='1179:1202'>為侯國而作也而王朝之禮不與焉何以知其然也書</span><br/>
<span class='tline' id='l53' data-llen='1202:1228'><a onclick="displayPageImage('KR1d0035', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l54' data-llen='1228:1251'>中十七篇冠昬相見鄉飲鄉射士喪既夕士虞特牲饋</span><br/>
<span class='tline' id='l55' data-llen='1251:1274'>食凡九篇皆言侯國之士禮少牢饋食上下二篇皆言</span><br/>
<span class='tline' id='l56' data-llen='1274:1297'>侯國之大夫禮聘食燕大射四篇皆言諸侯之禮惟覲</span><br/>
<span class='tline' id='l57' data-llen='1297:1320'>禮一篇則言諸侯朝天子之禮然主於諸侯而言也喪</span><br/>
<span class='tline' id='l58' data-llen='1320:1343'>服篇中言諸侯及公子大夫士之服詳矣其間雖有諸</span><br/>
<span class='tline' id='l59' data-llen='1343:1366'>侯與諸侯之大夫為天子之服然亦皆主於諸侯與其</span><br/>
<span class='tline' id='l60' data-llen='1366:1389'>大夫而言也由是觀之則此書决為侯國之書無疑矣</span><br/>
<span class='tline' id='l61' data-llen='1389:1412'>然則聖人必為侯國作此書者何也夫子有言曰夫禮</span><br/>
<span class='tline' id='l62' data-llen='1412:1438'><a onclick="displayPageImage('KR1d0035', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l63' data-llen='1438:1461'>必本於天殽於地列於鬼神達於喪祭冠昬射御朝聘</span><br/>
<span class='tline' id='l64' data-llen='1461:1484'>聖人以禮示之故天下國家可得而正也以夫子此言</span><br/>
<span class='tline' id='l65' data-llen='1484:1507'>證之則是書也聖人其以為正天下之具也歟故當是</span><br/>
<span class='tline' id='l66' data-llen='1507:1530'>時天下五等之國莫不寳守是書而藏之有司以為典</span><br/>
<span class='tline' id='l67' data-llen='1530:1553'>籍無事則其君臣相與講明之有事則皆據此以行禮</span><br/>
<span class='tline' id='l68' data-llen='1553:1576'>又且班之於其國以教其人此有周盛時所以國無異</span><br/>
<span class='tline' id='l69' data-llen='1576:1599'>禮家無殊俗兵寢刑措以躋太平者其以是乎其後王</span><br/>
<span class='tline' id='l70' data-llen='1599:1622'>室衰㣲諸侯不道樂於放縱而憚於檢束也於是惡典</span><br/>
<span class='tline' id='l71' data-llen='1622:1648'><a onclick="displayPageImage('KR1d0035', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l72' data-llen='1648:1671'>籍之不便於已而皆去之則其曏之受於王朝者不復</span><br/>
<span class='tline' id='l73' data-llen='1671:1694'>藏於有司矣曏之藏於有司者或私傳於民間矣此十</span><br/>
<span class='tline' id='l74' data-llen='1694:1717'>七篇之所以不絶如綫而幸存以至今日也或曰此十</span><br/>
<span class='tline' id='l75' data-llen='1717:1740'>七篇為侯國之書固也豈其本數但如是而已乎抑或</span><br/>
<span class='tline' id='l76' data-llen='1740:1763'>有亡逸而不具者乎曰是不可知也但以經文與其禮</span><br/>
<span class='tline' id='l77' data-llen='1763:1786'>之類攷之恐其篇數本不止此也是經之言士禮特詳</span><br/>
<span class='tline' id='l78' data-llen='1786:1809'>其於大夫則但見其祭禮耳而其昬禮䘮禮則無聞焉</span><br/>
<span class='tline' id='l79' data-llen='1809:1832'>此必其亡逸者也公食大夫禮云設法如饗謂如其公</span><br/>
<span class='tline' id='l80' data-llen='1832:1858'><a onclick="displayPageImage('KR1d0035', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l81' data-llen='1858:1881'>饗大夫之禮也而今之經乃無是禮焉則是逸之也明</span><br/>
<span class='tline' id='l82' data-llen='1881:1904'>矣又諸侯之有覲禮但用於王朝耳若其邦交亦當有</span><br/>
<span class='tline' id='l83' data-llen='1904:1927'>相朝相饗相食之禮又諸侯亦當有喪禮祭禮而今皆</span><br/>
<span class='tline' id='l84' data-llen='1927:1950'>無聞焉是亦其亡逸者也然此但以經之所嘗言禮之</span><br/>
<span class='tline' id='l85' data-llen='1950:1973'>所可推者而知之也而况其間又有不盡然者乎由此</span><br/>
<span class='tline' id='l86' data-llen='1973:1996'>言之則是經之篇數本不止於十七亦可見矣但不知</span><br/>
<span class='tline' id='l87' data-llen='1996:2019'>諸侯既去其籍之後即失之邪抑傳之民間久而後失</span><br/>
<span class='tline' id='l88' data-llen='2019:2042'>之也是皆不可得而攷矣記有之曰經禮三百曲禮三</span><br/>
<span class='tline' id='l89' data-llen='2042:2068'><a onclick="displayPageImage('KR1d0035', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2068:2091'>千所謂經禮即十七篇之類也其數乃至於三百者豈</span><br/>
<span class='tline' id='l91' data-llen='2091:2114'>其合王朝與侯國之禮而言之歟若所謂曲禮則又在</span><br/>
<span class='tline' id='l92' data-llen='2114:2137'>經禮之外者如内則少儀所記之類是也先王之世人</span><br/>
<span class='tline' id='l93' data-llen='2137:2160'>無貴賤事無大小皆有禮以行之盖以禮有所闕則事</span><br/>
<span class='tline' id='l94' data-llen='2160:2183'>有所遺故其數不容不如是之多也去古既逺而其所</span><br/>
<span class='tline' id='l95' data-llen='2183:2206'>存者乃不能什一也可勝歎哉夫其已廢壞而亡逸者</span><br/>
<span class='tline' id='l96' data-llen='2206:2229'>固不可復見矣其幸存而未冺者吾曺安可不盡心而</span><br/>
<span class='tline' id='l97' data-llen='2229:2252'>講明之乎固不宜以其無用於今為説而絶之也繼公</span><br/>
<span class='tline' id='l98' data-llen='2252:2278'><a onclick="displayPageImage('KR1d0035', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l99' data-llen='2278:2301'>半生㳺學晚讀此書沉?既久忽若有得每一開卷則</span><br/>
<span class='tline' id='l100' data-llen='2301:2324'>心目之間如親見古人於千載之上而與之揖讓周旋</span><br/>
<span class='tline' id='l101' data-llen='2324:2347'>於其間焉盖有手之舞足之蹈而不自知者夫如是則</span><br/>
<span class='tline' id='l102' data-llen='2347:2370'>其無用有用之説尚何足以蔕芥於胸中哉嗚呼予之</span><br/>
<span class='tline' id='l103' data-llen='2370:2393'>所玩者僅十七篇耳而其意已若此設使盡得三百三</span><br/>
<span class='tline' id='l104' data-llen='2393:2416'>千之條目而讀之又將何如耶此書舊有鄭康成注然</span><br/>
<span class='tline' id='l105' data-llen='2416:2439'>其間疵多而醇少學者不察也予今輒刪其不合於經</span><br/>
<span class='tline' id='l106' data-llen='2439:2462'>者而存其不謬者意義有未足則取疏記或先儒之説</span><br/>
<span class='tline' id='l107' data-llen='2462:2488'><a onclick="displayPageImage('KR1d0035', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l108' data-llen='2488:2511'>以補之又未足則附之以一得之見焉因名曰儀禮集</span><br/>
<span class='tline' id='l109' data-llen='2511:2534'>説自知蕪陋固不敢以示知禮之君子然初學之士或</span><br/>
<span class='tline' id='l110' data-llen='2534:2557'>有取焉亦未必無小補云爾大徳辛丑孟秋望日長樂</span><br/>
<span class='tline' id='l111' data-llen='2557:2564'>敖繼公謹序</span><br/>
</p>
<p><br/>
</p>
  </div>
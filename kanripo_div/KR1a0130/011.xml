<div id="txtcont" class="span9" style="position: relative;">
    <p>
<span class='tline' id='l7' data-llen='154:180'><a onclick="displayPageImage('KR1a0130', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='180:188'>欽定四庫全書</span>
<span class='tline' id='l9' data-llen='188:208'>　易俟卷十一　　　　　翰林侍讀喬萊撰</span>
<span class='tline' id='l10' data-llen='208:218'>䷢<span class='krp-note'>坤下/離上</span></span>
<span class='tline' id='l11' data-llen='218:241'>　程傳晉序卦物不可以終壯故受之以晉為卦離在</span>
<span class='tline' id='l12' data-llen='241:258'>　坤上日岀地上也升而益明故為晉</span>
<span class='tline' id='l13' data-llen='258:281'>　萊按晉明夷反對之卦也日岀地上曰晉日入地中</span>
<span class='tline' id='l14' data-llen='281:304'>　曰明夷日入地中上不明而晦下有明而傷時之衰</span>
<span class='tline' id='l15' data-llen='304:327'>　也日岀地上侯順而附乎王王明而接乎侯世之盛</span>
<span class='tline' id='l16' data-llen='327:353'><a onclick="displayPageImage('KR1a0130', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='353:376'>　也東谷鄭氏曰此諸侯之卦也下順上明諸侯承王</span>
<span class='tline' id='l18' data-llen='376:399'>　之象臣道雖貴柔順然左右侍從之臣有弼違糾繆</span>
<span class='tline' id='l19' data-llen='399:422'>　之責一于柔順非忠矣惟諸侯分職于外承令稟命</span>
<span class='tline' id='l20' data-llen='422:431'>　專以柔順為貴</span>
<span class='tline' id='l21' data-llen='431:445'>晉康侯用錫馬蕃庶晝日三接</span>
<span class='tline' id='l22' data-llen='445:468'>　先儒謂錫馬蕃庶恩之者豐晝日三接禮之者隆也</span>
<span class='tline' id='l23' data-llen='468:491'>　平甫項氏曰康侯猶禮言寧侯也康侯用錫馬蕃庶</span>
<span class='tline' id='l24' data-llen='491:514'>　侯享王之禮也錫猶納錫錫貢之錫享禮四馬卓立</span>
<span class='tline' id='l25' data-llen='514:540'><a onclick="displayPageImage('KR1a0130', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='540:563'>　九馬隨之故曰蕃庶也晝日三接王接侯之禮也覲</span>
<span class='tline' id='l27' data-llen='563:586'>　禮延升一也覲畢致享升致命二也享畢王勞之升</span>
<span class='tline' id='l28' data-llen='586:604'>　成拜三也汴水趙氏與項氏合從項氏</span>
<span class='tline' id='l29' data-llen='604:631'>彖曰晉進也明出地上順而麗乎大明<span class='krp-note'>叶/芒</span>柔進而上行</span>
<span class='tline' id='l30' data-llen='631:652'><span class='krp-note'>叶/杭</span>是以康侯用錫馬蕃庶晝日三接也</span>
<span class='tline' id='l31' data-llen='652:675'>　萊按明出地上離乗坤也順而麗乎大明坤附離也</span>
<span class='tline' id='l32' data-llen='675:698'>　柔進而上行明夷之二上行而為晉之五也此于二</span>
<span class='tline' id='l33' data-llen='698:721'>　體反對之中看出侯以順而承王王以明而禮侯統</span>
<span class='tline' id='l34' data-llen='721:747'><a onclick="displayPageImage('KR1a0130', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='747:770'>　論封建朝貢之盛六爻中无可當康侯者故康侯無</span>
<span class='tline' id='l36' data-llen='770:776'>　專指也</span>
<span class='tline' id='l37' data-llen='776:792'>象曰明出地上晉君子以自昭明德</span>
<span class='tline' id='l38' data-llen='792:801'>　本義昭明之也</span>
<span class='tline' id='l39' data-llen='801:816'>初六晉如摧如貞吉罔孚裕无咎</span>
<span class='tline' id='l40' data-llen='816:839'>　萊按晉以日出地上為義初坤體又下也日未出乎</span>
<span class='tline' id='l41' data-llen='839:862'>　地也有不遽進之義焉上應九四乃奸貪大臣初獨</span>
<span class='tline' id='l42' data-llen='862:885'>　守正不行諂附既无汲引且被摧抑人以為危君子</span>
<span class='tline' id='l43' data-llen='885:911'><a onclick="displayPageImage('KR1a0130', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='911:934'>　以為吉也守正而吉孚也設罔孚焉裕則无咎裕之</span>
<span class='tline' id='l45' data-llen='934:957'>　一字乃仕途最上方法仕途之敗未有不由于躁者</span>
<span class='tline' id='l46' data-llen='957:980'>　躁而不進早已傷名躁而驟進終當致禍裕而待之</span>
<span class='tline' id='l47' data-llen='980:991'>　時移局换安然進矣</span>
<span class='tline' id='l48' data-llen='991:1020'>象曰晉如摧如獨行正<span class='krp-note'>叶/貞</span>也裕无咎未受命<span class='krp-note'>叶/名</span>也</span>
<span class='tline' id='l49' data-llen='1020:1042'>　萊按唯獨行正是以見摧如同流合汙誰其摧之</span>
<span class='tline' id='l50' data-llen='1042:1065'>　程子曰聖人恐人不達裕之義而居位失職也補出</span>
<span class='tline' id='l51' data-llen='1065:1080'>　未受命見初之在下當如是爾</span>
<span class='tline' id='l52' data-llen='1080:1106'><a onclick="displayPageImage('KR1a0130', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1106:1124'>六二晉如愁如貞吉受茲介福于其王母</span>
<span class='tline' id='l54' data-llen='1124:1147'>　萊按二坤體日猶未出于地亦未能遽進之象二有</span>
<span class='tline' id='l55' data-llen='1147:1170'>　中正之德當晉之時九四以貪邪小人竊據髙位正</span>
<span class='tline' id='l56' data-llen='1170:1193'>　人君子多被摧抑故愁如其所愁不僅一已之通塞</span>
<span class='tline' id='l57' data-llen='1193:1216'>　也六五離之中爻得坤之二爻為王母之象如司馬</span>
<span class='tline' id='l58' data-llen='1216:1239'>　温公不拜樞宻愁安石之亂政不得行其志也迨元</span>
<span class='tline' id='l59' data-llen='1239:1262'>　祐之時宣仁太后臨朝入為宰相天下皆食其福非</span>
<span class='tline' id='l60' data-llen='1262:1282'>　此爻之義與若曰享王妣之吉占恐不然已</span>
<span class='tline' id='l61' data-llen='1282:1308'><a onclick="displayPageImage('KR1a0130', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1308:1325'>象曰受茲介福以中正<span class='krp-note'>叶/貞</span>也</span>
<span class='tline' id='l63' data-llen='1325:1333'>六三衆允悔亡</span>
<span class='tline' id='l64' data-llen='1333:1356'>　萊按三居坤之上日出乎地矣有上行之象坤為衆</span>
<span class='tline' id='l65' data-llen='1356:1379'>　衆允之羣隂合志而進也志既上行悔且亡矣夫初</span>
<span class='tline' id='l66' data-llen='1379:1402'>　以行正而摧二以中正而愁三以不中不正而允可</span>
<span class='tline' id='l67' data-llen='1402:1425'>　慨也已且君子之立朝也曰中立曰孤立若衆允非</span>
<span class='tline' id='l68' data-llen='1425:1448'>　君子之道也衆曷為乎允之也曰衆之中鮮有中正</span>
<span class='tline' id='l69' data-llen='1448:1468'>　者同流合汙黨援諂附仕進之途大抵如是</span>
<span class='tline' id='l70' data-llen='1468:1494'><a onclick="displayPageImage('KR1a0130', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1494:1510'>象曰衆允之志上行<span class='krp-note'>叶/杭</span>也</span>
<span class='tline' id='l72' data-llen='1510:1526'>九四晉如鼫䑕貞厲<span class='krp-note'>鼫音/石</span></span>
<span class='tline' id='l73' data-llen='1526:1549'>　本義不中不正以竊髙位貪而畏人盖危道也故為</span>
<span class='tline' id='l74' data-llen='1549:1572'>　鼫䑕之象　中溪張氏曰詩以碩䑕刺貪此之鼫䑕</span>
<span class='tline' id='l75' data-llen='1572:1612'>　象其貪于進也<span class='krp-note'>瞿唐來氏曰鼫䑕廣韻以為螻蛄則/非䑕矣玉篇以為形大如䑕頭似兎</span></span>
<span class='tline' id='l76' data-llen='1612:1658'>　<span class='krp-note'>尾有毛青黄色則又䑕之異者也蔡邕以為王技䑕/能飛不能過屋能縁不能窮木能遊不能度谷能穴</span></span>
<span class='tline' id='l77' data-llen='1658:1704'>　<span class='krp-note'>不能掩身能走不能先人則飛䑕也郭景純以為形/大如䑕好在田中食粟豆則田䑕也廣韻碩字同一</span></span>
<span class='tline' id='l78' data-llen='1704:1750'>　<span class='krp-note'>類二字從石皆音石詩碩䑕刺貪即詩之碩䑕無疑/矣䑕竊人之物然晝則伏藏夜則走動盖不敢見日</span></span>
<span class='tline' id='l79' data-llen='1750:1776'><a onclick="displayPageImage('KR1a0130', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1776:1822'>　<span class='krp-note'>而畏人者也離為日晉者晝也䑕豈能見之哉但當/進之時見衆人俱進彼亦同進不復畏其晝矣萊按</span></span>
<span class='tline' id='l81' data-llen='1822:1851'>　<span class='krp-note'>物之醜至䑕而極四有此象其/人可知為大臣者尚其慎諸</span></span>
<span class='tline' id='l82' data-llen='1851:1868'>象曰鼫䑕貞厲位不當<span class='krp-note'>平/聲</span>也</span>
<span class='tline' id='l83' data-llen='1868:1883'>六五悔亡失得勿恤往吉无不利</span>
<span class='tline' id='l84' data-llen='1883:1906'>　程傳六以柔居尊位本當有悔以大明而下皆順附</span>
<span class='tline' id='l85' data-llen='1906:1929'>　故其悔得亡也下既同德順附當推誠委任盡衆人</span>
<span class='tline' id='l86' data-llen='1929:1952'>　之才通天下之志勿復自任其明恤其失得如此而</span>
<span class='tline' id='l87' data-llen='1952:1975'>　往則吉而无不利也六五之明不患其不能明照患</span>
<span class='tline' id='l88' data-llen='1975:2001'><a onclick="displayPageImage('KR1a0130', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2001:2024'>　其用明之過至于察察失委任之道故戒以失得勿</span>
<span class='tline' id='l90' data-llen='2024:2068'>　恤也<span class='krp-note'>朱子門人問失得勿恤之說曰便是伊川說得/太深據此爻只是占者占得此爻則不必恤其</span></span>
<span class='tline' id='l91' data-llen='2068:2114'>　<span class='krp-note'>失得而自亦无所不利耳如何說人君既得同德之/人而委任之不復恤其失得如此則蕩然无復是非</span></span>
<span class='tline' id='l92' data-llen='2114:2160'>　<span class='krp-note'>而天下之事亂矣假使其所任之人或作亂者亦將/不恤之乎雖以堯舜之聖臯夔益稷之賢猶云屢省</span></span>
<span class='tline' id='l93' data-llen='2160:2206'>　<span class='krp-note'>乃成如何說既得同心同德之人而任之則在上者/一切不管而任其所為豈有此理且彼所為既失矣</span></span>
<span class='tline' id='l94' data-llen='2206:2252'>　<span class='krp-note'>為上者如何不恤得聖人无此等說話聖人說得甚/淺伊川解得太深聖人所說短伊川解得長萊按程</span></span>
<span class='tline' id='l95' data-llen='2252:2277'>　<span class='krp-note'>子之說是也朱子駁之程/朱異同如此附載于篇</span></span>
<span class='tline' id='l96' data-llen='2277:2294'>象曰失得勿恤往有慶<span class='krp-note'>叶/腔</span>也</span>
<span class='tline' id='l97' data-llen='2294:2320'><a onclick="displayPageImage('KR1a0130', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2320:2337'>上九晉其角維用伐邑厲吉无咎貞吝</span>
<span class='tline' id='l99' data-llen='2337:2360'>　萊按進而不已其勢必爭角之象也序卦傳曰進必</span>
<span class='tline' id='l100' data-llen='2360:2383'>　有所傷不爭何以傷也有上爻之爭乃有下卦之傷</span>
<span class='tline' id='l101' data-llen='2383:2406'>　其義如是以進而爭所争一己之私也推之用兵豈</span>
<span class='tline' id='l102' data-llen='2406:2429'>　有弔民伐罪公天下之意乎維伐已之私邑而已若</span>
<span class='tline' id='l103' data-llen='2429:2452'>　知爭之可危而改之吉且无咎矣否則固守不變吝</span>
<span class='tline' id='l104' data-llen='2452:2458'>　之道也</span>
<span class='tline' id='l105' data-llen='2458:2470'>象曰維用伐邑道未光也</span>
<span class='tline' id='l106' data-llen='2470:2496'><a onclick="displayPageImage('KR1a0130', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2496:2518'>　萊按周公曰吝孔子曰未光當茲爻者盍亦自反</span>
<span class='tline' id='l108' data-llen='2518:2528'>䷣<span class='krp-note'>離下/坤上</span></span>
<span class='tline' id='l109' data-llen='2528:2551'>　程傳明夷序卦晉者進也進必有所傷故受之以明</span>
<span class='tline' id='l110' data-llen='2551:2574'>　夷為卦坤上離下明入地中也反晉成明夷晉者明</span>
<span class='tline' id='l111' data-llen='2574:2597'>　盛之卦羣賢並進之時也明夷昏暗之卦明者見傷</span>
<span class='tline' id='l112' data-llen='2597:2603'>　之時也</span>
<span class='tline' id='l113' data-llen='2603:2610'>明夷利艱貞</span>
<span class='tline' id='l114' data-llen='2610:2633'>　萊按時當明夷聖賢何以處此曰艱貞而已艱則能</span>
<span class='tline' id='l115' data-llen='2633:2659'><a onclick="displayPageImage('KR1a0130', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2659:2682'>　藏其明貞則明不息此其所以利也此文王親嘗者</span>
<span class='tline' id='l117' data-llen='2682:2692'>　故繫彖為後世訓</span>
<span class='tline' id='l118' data-llen='2692:2702'>彖曰明入地中明夷</span>
<span class='tline' id='l119' data-llen='2702:2725'>　雷氏曰晉曰明出地上明夷曰明入地中可以知渾</span>
<span class='tline' id='l120' data-llen='2725:2743'>　天之說也晉晝也晉為晝則明夷為夜</span>
<span class='tline' id='l121' data-llen='2743:2766'>内文明而外柔順以蒙大難文王以之利艱貞晦其明</span>
<span class='tline' id='l122' data-llen='2766:2780'>也内難而能正其志箕子以之</span>
<span class='tline' id='l123' data-llen='2780:2803'>　誠齋楊氏曰用一卦之道者文王也用一爻之道者</span>
<span class='tline' id='l124' data-llen='2803:2829'><a onclick="displayPageImage('KR1a0130', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2829:2852'>　箕子也大難以天下言内難以一家言紂之難大而</span>
<span class='tline' id='l126' data-llen='2852:2875'>　及天下而不能及文王小而及一家而不能及箕子</span>
<span class='tline' id='l127' data-llen='2875:2915'>　此艱貞之利也<span class='krp-note'>有譏堯峯汪先生不宜以史證經者/先生引程朱暨諸先儒為據萊按不</span></span>
<span class='tline' id='l128' data-llen='2915:2961'>　<span class='krp-note'>獨程朱暨諸先儒然也明夷彖傳曰内文明而外柔/順以蒙大難文王以之内難而能正其志箕子以之</span></span>
<span class='tline' id='l129' data-llen='2961:3007'>　<span class='krp-note'>繫辭曰顔氏之子其殆庶㡬乎有不善未嘗不知知/之未嘗復行也易曰不逺復无祇悔元吉此孔子之</span></span>
<span class='tline' id='l130' data-llen='3007:3053'>　<span class='krp-note'>以史證經也明夷之五曰箕子之明夷利貞泰之五/曰帝乙歸妹以祉元吉歸妹之五曰帝乙歸妹其君</span></span>
<span class='tline' id='l131' data-llen='3053:3099'>　<span class='krp-note'>之袂不如其娣之袂良月㡬望吉隨之上曰拘係之/乃從維之王用亨于西山升之四曰王用亨于岐山</span></span>
<span class='tline' id='l132' data-llen='3099:3145'>　<span class='krp-note'>吉无咎既濟之三曰高宗伐鬼方三年克之小人勿/用未濟之四曰震用伐鬼方三年有賞于大國此周</span></span>
<span class='tline' id='l133' data-llen='3145:3171'><a onclick="displayPageImage('KR1a0130', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3171:3209'>　<span class='krp-note'>公之以史證經也惜堯峯下世不及以余/言告之其譏堯峯者侏儒之見真可鄙也</span></span>
<span class='tline' id='l135' data-llen='3209:3228'>象曰明入地中明夷君子以莅衆用晦而明</span>
<span class='tline' id='l136' data-llen='3228:3251'>　平甫項氏曰明出地上君子以之自治明入地中君</span>
<span class='tline' id='l137' data-llen='3251:3271'>　子以之治人莅衆坤也用晦而明坤養離也</span>
<span class='tline' id='l138' data-llen='3271:3294'>初九明夷于飛垂其翼君子于行三日不食有攸往主</span>
<span class='tline' id='l139' data-llen='3294:3299'>人有言</span>
<span class='tline' id='l140' data-llen='3299:3322'>　程傳初九明體而居明夷之初見傷之始也九陽明</span>
<span class='tline' id='l141' data-llen='3322:3345'>　上升者也故取飛象昏暗在上傷陽之明使不得上</span>
<span class='tline' id='l142' data-llen='3345:3371'><a onclick="displayPageImage('KR1a0130', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3371:3394'>　進是于飛而垂其翼也雖見傷之端未顯君子則能</span>
<span class='tline' id='l144' data-llen='3394:3417'>　見之行謂去其禄位而退藏也三日不食言困窮之</span>
<span class='tline' id='l145' data-llen='3417:3440'>　極也夫知㡬者君子之獨見非衆人所能識也明夷</span>
<span class='tline' id='l146' data-llen='3440:3463'>　之始傷未顯而去之世俗孰不疑恠故有所往則主</span>
<span class='tline' id='l147' data-llen='3463:3486'>　人有言也然君子不以世俗之見怪而遲疑其行也</span>
<span class='tline' id='l148' data-llen='3486:3509'>　若俟衆人盡識其傷已及而不能去矣此薛方所以</span>
<span class='tline' id='l149' data-llen='3509:3532'>　為明而揚雄所以不獲其去也如穆生之去楚申公</span>
<span class='tline' id='l150' data-llen='3532:3555'>　白公且非之况世俗之人乎但譏其責小禮而不知</span>
<span class='tline' id='l151' data-llen='3555:3581'><a onclick="displayPageImage('KR1a0130', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3581:3604'>　避胥靡之禍也當其言曰不去楚人將鉗我于市雖</span>
<span class='tline' id='l153' data-llen='3604:3627'>　二儒者亦以為過甚之言也又如袁閎于黨事未起</span>
<span class='tline' id='l154' data-llen='3627:3650'>　之前名德之士方鋒起而獨潛身土室故人以為狂</span>
<span class='tline' id='l155' data-llen='3650:3668'>　生幸免黨錮之禍往而有言胡足怪也</span>
<span class='tline' id='l156' data-llen='3668:3680'>象曰君子于行義不食也</span>
<span class='tline' id='l157' data-llen='3680:3703'>　本義唯義所在不食可也　童溪王氏曰君子于行</span>
<span class='tline' id='l158' data-llen='3703:3723'>　謂去其禄位也三日不食謂義不食其禄也</span>
<span class='tline' id='l159' data-llen='3723:3737'>六二明夷于左股用拯馬壯吉</span>
<span class='tline' id='l160' data-llen='3737:3763'><a onclick="displayPageImage('KR1a0130', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3763:3786'>　萊按二離之主明之至也明之夷夷二也故以此爻</span>
<span class='tline' id='l162' data-llen='3786:3809'>　當文王也瞿唐來氏曰文王囚于羑里夷于左股也</span>
<span class='tline' id='l163' data-llen='3809:3832'>　散宜生之徒獻珍物美女用拯馬壯也脫羑里之囚</span>
<span class='tline' id='l164' data-llen='3832:3852'>　得專征伐吉也傷股其傷淺也二隂爻曰左</span>
<span class='tline' id='l165' data-llen='3852:3864'>象曰六二之吉順以則也</span>
<span class='tline' id='l166' data-llen='3864:3887'>　萊按文王之服事順也孔子補出則字恐後人以阿</span>
<span class='tline' id='l167' data-llen='3887:3896'>　䛕失道為順也</span>
<span class='tline' id='l168' data-llen='3896:3913'>九三明夷于南狩得其大首不可疾貞</span>
<span class='tline' id='l169' data-llen='3913:3940'><a onclick="displayPageImage('KR1a0130', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3940:3963'>　程傳九三離之上明之極也上六坤之上暗之極也</span>
<span class='tline' id='l171' data-llen='3963:3986'>　至明居下至暗在上正相敵應將以明去暗也斯義</span>
<span class='tline' id='l172' data-llen='3986:4009'>　也其湯武之事也南明方也狩畋而去害之事也大</span>
<span class='tline' id='l173' data-llen='4009:4032'>　首暗之魁首上六也三與上相應為至明克至暗之</span>
<span class='tline' id='l174' data-llen='4032:4055'>　象不可疾貞謂舊染汙俗必以其漸革之故酒誥云</span>
<span class='tline' id='l175' data-llen='4055:4078'>　惟殷之迪諸臣惟工乃湎于酒勿庸殺之姑惟教之</span>
<span class='tline' id='l176' data-llen='4078:4101'>　至于既乆尚曰餘風未殄是漸漬之俗不可以遽革</span>
<span class='tline' id='l177' data-llen='4101:4124'>　也萊按建安丘氏曰不可疾貞者猶冀其改過遷善</span>
<span class='tline' id='l178' data-llen='4124:4151'><a onclick="displayPageImage('KR1a0130', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4151:4174'>　則伐可不舉矣誠齋楊氏曰武王伐殷須假五年不</span>
<span class='tline' id='l180' data-llen='4174:4196'>　可疾之貞也與程子不合然其說較勝並載于此</span>
<span class='tline' id='l181' data-llen='4196:4219'>　隆山李氏曰雜卦云晉晝則明夷為夜又曰明夷誅</span>
<span class='tline' id='l182' data-llen='4219:4239'>　則晉為賞錫馬三接賞也南狩得大首誅也</span>
<span class='tline' id='l183' data-llen='4239:4251'>象曰南狩之志乃大得也</span>
<span class='tline' id='l184' data-llen='4251:4274'>　萊按南狩而曰志者原其心也乃大得者有湯武之</span>
<span class='tline' id='l185' data-llen='4274:4290'>　志然後可行湯武之事而大得也</span>
<span class='tline' id='l186' data-llen='4290:4307'>六四入于左腹獲明夷之心于出門庭</span>
<span class='tline' id='l187' data-llen='4307:4334'><a onclick="displayPageImage('KR1a0130', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4334:4357'>　萊按下三爻離體四則入坤體矣荀氏曰坤為腹瞿</span>
<span class='tline' id='l189' data-llen='4357:4380'>　唐來氏曰乾為右坤為左豐九三陽也曰折其右肱</span>
<span class='tline' id='l190' data-llen='4380:4403'>　明夷六四隂也曰入于左腹左腹坤之象也腹取其</span>
<span class='tline' id='l191' data-llen='4403:4426'>　容左取其暗入于幽深之處藏之甚宻不可得而見</span>
<span class='tline' id='l192' data-llen='4426:4449'>　也朱子曰獲明夷之心于出門庭者得意于逺去之</span>
<span class='tline' id='l193' data-llen='4449:4454'>　義也</span>
<span class='tline' id='l194' data-llen='4454:4471'>象曰入于左腹獲心意<span class='krp-note'>叶/益</span>也</span>
<span class='tline' id='l195' data-llen='4471:4482'>六五箕子之明夷利貞</span>
<span class='tline' id='l196' data-llen='4482:4509'><a onclick="displayPageImage('KR1a0130', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4509:4532'>　本義居至闇之地近至闇之君而能立其志箕子之</span>
<span class='tline' id='l198' data-llen='4532:4555'>　象也貞之至也　東谷鄭氏曰天下不可一日无君</span>
<span class='tline' id='l199' data-llen='4555:4578'>　也其不可无君者不可一日无彝倫也五君位也居</span>
<span class='tline' id='l200' data-llen='4578:4601'>　君位而夷其明君道息矣君雖不君然君之道其可</span>
<span class='tline' id='l201' data-llen='4601:4624'>　息乎故五不言君而言箕子之利貞箕子雖傷利在</span>
<span class='tline' id='l202' data-llen='4624:4647'>　貞而不死者以天之彝倫待已而後傳也六五居中</span>
<span class='tline' id='l203' data-llen='4647:4670'>　箕子之中也君失是中而箕子得是中箕子傳之而</span>
<span class='tline' id='l204' data-llen='4670:4693'>　後天下萬世皆由是中以生故曰箕子之貞明不可</span>
<span class='tline' id='l205' data-llen='4693:4720'><a onclick="displayPageImage('KR1a0130', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4720:4743'>　息也使明而可息則箕子當死于商武王不必訪于</span>
<span class='tline' id='l207' data-llen='4743:4763'>　箕子矣五不言君而言箕子君道在焉故也</span>
<span class='tline' id='l208' data-llen='4763:4776'>象曰箕子之貞明不可息也</span>
<span class='tline' id='l209' data-llen='4776:4799'>　萊按箕子之貞明不可息即殷有三仁之義盖箕子</span>
<span class='tline' id='l210' data-llen='4799:4822'>　既不得更如微子之去使再效比干之死則明㡬乎</span>
<span class='tline' id='l211' data-llen='4822:4845'>　息矣故微子以去為貞比干以死為貞箕子以徉狂</span>
<span class='tline' id='l212' data-llen='4845:4868'>　為貞曷為乎箕子之不必去也微子太乙之子大宗</span>
<span class='tline' id='l213' data-llen='4868:4891'>　不可絶也箕子太乙之弟無闗宗祀者曷乎不可死</span>
<span class='tline' id='l214' data-llen='4891:4918'><a onclick="displayPageImage('KR1a0130', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4918:4941'>　也衍洪範九疇正是明不可息處　易之道教人趨</span>
<span class='tline' id='l216' data-llen='4941:4963'>　吉避凶善處憂患故明夷之卦引箕子不引比干</span>
<span class='tline' id='l217' data-llen='4963:4978'>上六不明晦初登于天後入于地</span>
<span class='tline' id='l218' data-llen='4978:5001'>　本義以隂居坤之極不明其德以至于晦始則處髙</span>
<span class='tline' id='l219' data-llen='5001:5020'>　位以傷人之明終必至于自傷而墜厥命</span>
<span class='tline' id='l220' data-llen='5020:5043'>　萊按不以五位居紂者不許其為君也易之亡國之</span>
<span class='tline' id='l221' data-llen='5043:5066'>　君皆指上爻如屯之泣血漣如旅之旅焚其巢是也</span>
<span class='tline' id='l222' data-llen='5066:5085'>象曰初登于天照四國也後入于地失則也</span>
<span class='tline' id='l223' data-llen='5085:5112'><a onclick="displayPageImage('KR1a0130', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5112:5135'>　建安丘氏曰明夷六二受人之傷者以其順則故卒</span>
<span class='tline' id='l225' data-llen='5135:5158'>　能自全其明而免禍上六傷人之明者以其失則故</span>
<span class='tline' id='l226' data-llen='5158:5181'>　至于自墜厥命而䘮邦則者君道之正也其可失乎</span>
<span class='tline' id='l227' data-llen='5181:5204'>　萊按下三爻離也明而在下者也上三爻坤也暗而</span>
<span class='tline' id='l228' data-llen='5204:5227'>　在上者也明而在下周人當之暗而在上殷人當之</span>
<span class='tline' id='l229' data-llen='5227:5250'>　先儒謂飛而垂翼者夷齊之避紂也夷于左股者文</span>
<span class='tline' id='l230' data-llen='5250:5273'>　王之囚也得其大首者武王之克殷也入于左腹者</span>
<span class='tline' id='l231' data-llen='5273:5292'>　微子去也箕子之貞徉狂也不明晦紂也</span>
<span class='tline' id='l232' data-llen='5292:5319'><a onclick="displayPageImage('KR1a0130', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5319:5329'>䷤<span class='krp-note'>離下/巽上</span></span>
<span class='tline' id='l234' data-llen='5329:5352'>　程傳家人序卦夷者傷也傷于外者必反于家故受</span>
<span class='tline' id='l235' data-llen='5352:5375'>　之以家人為卦外巽内離風自火出由家而及于外</span>
<span class='tline' id='l236' data-llen='5375:5380'>　之象</span>
<span class='tline' id='l237' data-llen='5380:5387'>家人利女貞</span>
<span class='tline' id='l238' data-llen='5387:5410'>　萊按家人最難者女貞文王以利女貞三字盡家人</span>
<span class='tline' id='l239' data-llen='5410:5433'>　之義中溪張氏曰家人合巽離成卦巽長女而位四</span>
<span class='tline' id='l240' data-llen='5433:5456'>　離中女而位二以柔居柔各得其正此亦利女貞之</span>
<span class='tline' id='l241' data-llen='5456:5483'><a onclick="displayPageImage('KR1a0130', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5483:5487'>　義</span>
<span class='tline' id='l243' data-llen='5487:5510'>彖曰家人女正位乎内男正位乎外男女正天地之大</span>
<span class='tline' id='l244' data-llen='5510:5514'>義也</span>
<span class='tline' id='l245' data-llen='5514:5537'>　萊按文王言女貞孔子補出男正位乎外以合天地</span>
<span class='tline' id='l246' data-llen='5537:5560'>　大義中溪張氏曰内卦以六居二隂得隂位女正位</span>
<span class='tline' id='l247' data-llen='5560:5583'>　乎内也外卦以九居五陽得陽位男正位乎外也男</span>
<span class='tline' id='l248' data-llen='5583:5602'>　女之位各得其正乃天地隂陽之大義也</span>
<span class='tline' id='l249' data-llen='5602:5615'>家人有嚴君焉父母之謂也</span>
<span class='tline' id='l250' data-llen='5615:5642'><a onclick="displayPageImage('KR1a0130', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5642:5665'>　萊按嚴君兼父母言不獨父稱君母亦稱君父當嚴</span>
<span class='tline' id='l252' data-llen='5665:5688'>　母亦當嚴矣盖母不嚴則子弟之過父不得而聞内</span>
<span class='tline' id='l253' data-llen='5688:5708'>　外之别父不得而察家人之所以利女貞也</span>
<span class='tline' id='l254' data-llen='5708:5731'>父父子子兄兄弟弟夫夫婦婦而家道正正家而天下</span>
<span class='tline' id='l255' data-llen='5731:5735'>定矣</span>
<span class='tline' id='l256' data-llen='5735:5758'>　萊按父父子子兄兄弟弟夫夫婦婦而家道正乃人</span>
<span class='tline' id='l257' data-llen='5758:5781'>　倫中有自然之節文從天性流出覺父慈子孝兄友</span>
<span class='tline' id='l258' data-llen='5781:5797'>　弟恭夫倡婦隨皆後來添出字面</span>
<span class='tline' id='l259' data-llen='5797:5824'><a onclick="displayPageImage('KR1a0130', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5824:5844'>象曰風自火出家人君子以言有物而行有恒</span>
<span class='tline' id='l261' data-llen='5844:5867'>　本義身修則家治矣　中溪張氏曰巽為風離為火</span>
<span class='tline' id='l262' data-llen='5867:5890'>　盖火熾則風生而火者風之母也君子知風自火出</span>
<span class='tline' id='l263' data-llen='5890:5913'>　之象則知風火之本自家而出而家之本又自身而</span>
<span class='tline' id='l264' data-llen='5913:5936'>　出也夫身之所出惟言與行物猶不誠无物之物謂</span>
<span class='tline' id='l265' data-llen='5936:5959'>　事實也恒常度也言有物則非虚言行有恒則非偽</span>
<span class='tline' id='l266' data-llen='5959:5982'>　行言行相顧則其身脩身脩則家齊國治天下平矣</span>
<span class='tline' id='l267' data-llen='5982:5991'>　此知風之自矣</span>
<span class='tline' id='l268' data-llen='5991:6018'><a onclick="displayPageImage('KR1a0130', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6018:6027'>初九閑有家悔亡</span>
<span class='tline' id='l270' data-llen='6027:6050'>　萊按初家道之始也曰閑防之于早也悔亡者非有</span>
<span class='tline' id='l271' data-llen='6050:6068'>　悔而亡之也防之于早則不至有悔矣</span>
<span class='tline' id='l272' data-llen='6068:6079'>象曰閑有家志未變也</span>
<span class='tline' id='l273' data-llen='6079:6102'>　本義志未變而豫防之　庸齋趙氏曰閑于始則人</span>
<span class='tline' id='l274' data-llen='6102:6125'>　心未變无傷恩害義之事故悔亡教婦初來教子嬰</span>
<span class='tline' id='l275' data-llen='6125:6131'>　孩是也</span>
<span class='tline' id='l276' data-llen='6131:6143'>六二无攸遂在中饋貞吉</span>
<span class='tline' id='l277' data-llen='6143:6170'><a onclick="displayPageImage('KR1a0130', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6170:6193'>　進齋徐氏曰六二以柔居中巽順應五婦之道也遂</span>
<span class='tline' id='l279' data-llen='6193:6216'>　專成也婦人无所專成惟在主中饋而已所謂惟酒</span>
<span class='tline' id='l280' data-llen='6216:6238'>　食是議者也貞吉者居中得正固守順道故吉也</span>
<span class='tline' id='l281' data-llen='6238:6261'>　漢上朱氏曰孟母曰婦人之禮精五飯羃酒漿養舅</span>
<span class='tline' id='l282' data-llen='6261:6283'>　姑縫衣裳而已故有閨門之脩无境外之志是也</span>
<span class='tline' id='l283' data-llen='6283:6300'>象曰六二之吉順以巽<span class='krp-note'>叶/線</span>也</span>
<span class='tline' id='l284' data-llen='6300:6330'>九三家人嗃嗃悔厲吉婦子嘻嘻終吝<span class='krp-note'>嗃呼落反嘻/喜悲反象同</span></span>
<span class='tline' id='l285' data-llen='6330:6353'>　萊按三陽爻陽位過于剛者家人嗃嗃之象何悔厲</span>
<span class='tline' id='l286' data-llen='6353:6380'><a onclick="displayPageImage('KR1a0130', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6380:6403'>　吉並至也盖家人有過繩之太嚴事去時移反覺過</span>
<span class='tline' id='l288' data-llen='6403:6426'>　當悔也家人有過持之太急情迫變生或憂不測厲</span>
<span class='tline' id='l289' data-llen='6426:6449'>　也然小事之懲大事之誡也治之于既往消之于將</span>
<span class='tline' id='l290' data-llen='6449:6472'>　來也吉也若婦子嘻嘻則以情勝義雖一時和樂終</span>
<span class='tline' id='l291' data-llen='6472:6488'>　有可羞之事也治家者寧嚴毋寛</span>
<span class='tline' id='l292' data-llen='6488:6512'>象曰家人嗃嗃未失也婦子嘻嘻失家節<span class='krp-note'>叶/即</span>也</span>
<span class='tline' id='l293' data-llen='6512:6520'>六四富家大吉</span>
<span class='tline' id='l294' data-llen='6520:6543'>　萊按二婦道也四母道也在中饋主家之細事富其</span>
<span class='tline' id='l295' data-llen='6543:6570'><a onclick="displayPageImage('KR1a0130', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6570:6593'>　家主家之大事富五福之一也婦人能富其家豈非</span>
<span class='tline' id='l297' data-llen='6593:6598'>　大吉</span>
<span class='tline' id='l298' data-llen='6598:6610'>象曰富家大吉順在位也</span>
<span class='tline' id='l299' data-llen='6610:6633'>　萊按二曰順以巽四曰順在位婦人之道未有不以</span>
<span class='tline' id='l300' data-llen='6633:6656'>　順為正者曰在位婦人之有位者也其后妃之象與</span>
<span class='tline' id='l301' data-llen='6656:6679'>　何則比于五也先儒謂大臣之位大臣而富其家凶</span>
<span class='tline' id='l302' data-llen='6679:6693'>　莫大焉何吉之有且大吉乎</span>
<span class='tline' id='l303' data-llen='6693:6713'>九五王假有家勿恤吉<span class='krp-note'>假更白/反象同</span></span>
<span class='tline' id='l304' data-llen='6713:6740'><a onclick="displayPageImage('KR1a0130', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6740:6762'>　萊按五有國有天下者曰有家卦以家人為義也</span>
<span class='tline' id='l306' data-llen='6762:6785'>　程子曰假至也極乎有家之道也曷言乎極乎有家</span>
<span class='tline' id='l307' data-llen='6785:6808'>　之道也五剛健中正應二柔順中正男正位外女正</span>
<span class='tline' id='l308' data-llen='6808:6831'>　位内所謂刑于寡妻至于兄弟以御于家邦者正家</span>
<span class='tline' id='l309' data-llen='6831:6850'>　而天下定矣又何憂乎此其勿恤而吉也</span>
<span class='tline' id='l310' data-llen='6850:6867'>象曰王假有家交相愛<span class='krp-note'>叶/戲</span>也</span>
<span class='tline' id='l311' data-llen='6867:6890'>　萊按初曰閑上曰威三曰嗃嗃皆取于嚴之義也五</span>
<span class='tline' id='l312' data-llen='6890:6913'>　不取嚴之義而取愛之義何哉帝王之家不患其不</span>
<span class='tline' id='l313' data-llen='6913:6940'><a onclick="displayPageImage('KR1a0130', 'WYG', '011-18a' );" name="011-18a" class="pb">[011-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6940:6963'>　嚴而患其不愛嬪御衆矣情易牽愛易弛也惟闗雎</span>
<span class='tline' id='l315' data-llen='6963:6986'>　之什方合交相愛之義雖漢之光武宋之仁宗皆不</span>
<span class='tline' id='l316' data-llen='6986:7009'>　免有廢后之失所損聖德多矣况其他乎聖人于家</span>
<span class='tline' id='l317' data-llen='7009:7024'>　人之卦特發斯義垂訓深逺矣</span>
<span class='tline' id='l318' data-llen='7024:7034'>上九有孚威如終吉</span>
<span class='tline' id='l319' data-llen='7034:7057'>　萊按不誠未有能動者矧家庭之間有偽存焉其家</span>
<span class='tline' id='l320' data-llen='7057:7080'>　尚可問乎周公于上爻家道之成指出有孚二字以</span>
<span class='tline' id='l321' data-llen='7080:7103'>　見初之閑三之嗃嗃五之交相愛皆不在聲音笑貌</span>
<span class='tline' id='l322' data-llen='7103:7130'><a onclick="displayPageImage('KR1a0130', 'WYG', '011-18b' );" name="011-18b" class="pb">[011-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7130:7153'>　間也内有孚矣而見于外者言規行矩瞻視尊嚴家</span>
<span class='tline' id='l324' data-llen='7153:7168'>　人嚴而憚之保家之終而吉也</span>
<span class='tline' id='l325' data-llen='7168:7181'>象曰威如之吉反身之謂也</span>
<span class='tline' id='l326' data-llen='7181:7204'>　本義謂非作威也反身自治則人畏服之矣　南軒</span>
<span class='tline' id='l327' data-llen='7204:7227'>　張氏曰居家人之上家人所瞻仰而視效者也身不</span>
<span class='tline' id='l328' data-llen='7227:7250'>　脩則家不可齊此家人六爻卒歸于反身也反身謂</span>
<span class='tline' id='l329' data-llen='7250:7263'>　何言有物而行有恒而已</span>
<span class='tline' id='l330' data-llen='7263:7273'>䷥<span class='krp-note'>兊下/離上</span></span>
<span class='tline' id='l331' data-llen='7273:7300'><a onclick="displayPageImage('KR1a0130', 'WYG', '011-19a' );" name="011-19a" class="pb">[011-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7300:7318'>　程傳睽序卦家道窮必乖故受之以睽</span>
<span class='tline' id='l333' data-llen='7318:7331'>睽小事吉<span class='krp-note'>睽苦/圭反</span></span>
<span class='tline' id='l334' data-llen='7331:7354'>　萊按豫人心和樂故利建侯行師睽人心乖異焉能</span>
<span class='tline' id='l335' data-llen='7354:7372'>　當大事耶雖卦才之善亦但能小事吉</span>
<span class='tline' id='l336' data-llen='7372:7399'>彖曰睽火動而上澤動而下二女同居其志不同行<span class='krp-note'>叶/杭</span></span>
<span class='tline' id='l337' data-llen='7399:7422'>　堯峰汪氏曰睽之事亦多端矣獨取象于二女同居</span>
<span class='tline' id='l338' data-llen='7422:7436'>　盖二女同居未有不睽者也</span>
<span class='tline' id='l339' data-llen='7436:7467'>說而麗乎明<span class='krp-note'>叶/芒</span>柔進而上行<span class='krp-note'>叶/杭</span>得中而應乎剛是以小</span>
<span class='tline' id='l340' data-llen='7467:7494'><a onclick="displayPageImage('KR1a0130', 'WYG', '011-19b' );" name="011-19b" class="pb">[011-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7494:7498'>事吉</span>
<span class='tline' id='l342' data-llen='7498:7521'>　萊按睽固無所利也其小事吉者以卦德言兊說也</span>
<span class='tline' id='l343' data-llen='7521:7544'>　離明也說而麗乎明則不拂人之性又明于事之㡬</span>
<span class='tline' id='l344' data-llen='7544:7567'>　也以反對言家人之二上行為睽之五得中而應九</span>
<span class='tline' id='l345' data-llen='7567:7579'>　二之剛是以小事吉也</span>
<span class='tline' id='l346' data-llen='7579:7602'>天地睽而其事同也男女睽而其志通也萬物睽而其</span>
<span class='tline' id='l347' data-llen='7602:7614'>事類也睽之時用大矣哉</span>
<span class='tline' id='l348' data-llen='7614:7637'>　萊按天職覆地職載天地睽也而上行下濟資始資</span>
<span class='tline' id='l349' data-llen='7637:7664'><a onclick="displayPageImage('KR1a0130', 'WYG', '011-20a' );" name="011-20a" class="pb">[011-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7664:7687'>　生之事同也男為陽女為隂男女睽也而隂求陽陽</span>
<span class='tline' id='l351' data-llen='7687:7710'>　求隂其志通也以植物言賦形有定睽也春而榮秋</span>
<span class='tline' id='l352' data-llen='7710:7733'>　而落其事類也以動物言鳥之飛獸之走睽也而營</span>
<span class='tline' id='l353' data-llen='7733:7756'>　巢穴避矰弋其事類也夫睽之義亦至不佳矣孔子</span>
<span class='tline' id='l354' data-llen='7756:7779'>　發出如許道理而贊其時用之大讀易者烏得執迂</span>
<span class='tline' id='l355' data-llen='7779:7790'>　拘之論而厄經傳耶</span>
<span class='tline' id='l356' data-llen='7790:7805'>象曰上火下澤睽君子以同而異</span>
<span class='tline' id='l357' data-llen='7805:7828'>　誠齋楊氏曰禹稷回同道而異趣夷惠同聖而異行</span>
<span class='tline' id='l358' data-llen='7828:7855'><a onclick="displayPageImage('KR1a0130', 'WYG', '011-20b' );" name="011-20b" class="pb">[011-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7855:7878'>　孔子齊魯之去異遲速孟子今昔之餽異辭受皆同</span>
<span class='tline' id='l360' data-llen='7878:7901'>　而異也　隆山李氏曰孔子于彖言睽中有合所以</span>
<span class='tline' id='l361' data-llen='7901:7924'>　責君子濟睽之功象言同中有異所以論君子不苟</span>
<span class='tline' id='l362' data-llen='7924:7930'>　同之性</span>
<span class='tline' id='l363' data-llen='7930:7954'>初九悔亡䘮馬勿逐自復見惡人无咎<span class='krp-note'>喪息/浪反</span></span>
<span class='tline' id='l364' data-llen='7954:7977'>　萊按時方乖離居下无應有悔者也爻本陽剛與四</span>
<span class='tline' id='l365' data-llen='7977:8000'>　同志故得悔亡馬乗而進者也䘮馬失其所以行也</span>
<span class='tline' id='l366' data-llen='8000:8023'>　當不可行之時宜不行也然時無不移事無不過勿</span>
<span class='tline' id='l367' data-llen='8023:8050'><a onclick="displayPageImage('KR1a0130', 'WYG', '011-21a' );" name="011-21a" class="pb">[011-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8050:8073'>　逐則自復矣見惡人如孔子之見陽貨陳寔之弔張</span>
<span class='tline' id='l369' data-llen='8073:8078'>　讓也</span>
<span class='tline' id='l370' data-llen='8078:8094'>象曰見惡人以辟咎<span class='krp-note'>叶/九</span>也</span>
<span class='tline' id='l371' data-llen='8094:8117'>　建安丘氏曰既見惡人則非避矣不以避為避以見</span>
<span class='tline' id='l372' data-llen='8117:8123'>　為避者</span>
<span class='tline' id='l373' data-llen='8123:8133'>九二遇主于巷无咎</span>
<span class='tline' id='l374' data-llen='8133:8156'>　萊按彖傳曰柔進而上行得中而應乎剛指二五之</span>
<span class='tline' id='l375' data-llen='8156:8179'>　應也二五正應胡取乎巷遇也曰睽之時也委曲相</span>
<span class='tline' id='l376' data-llen='8179:8206'><a onclick="displayPageImage('KR1a0130', 'WYG', '011-21b' );" name="011-21b" class="pb">[011-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8206:8223'>　從以成濟睽之功人不得而咎之也</span>
<span class='tline' id='l378' data-llen='8223:8240'>象曰遇主于巷未失道<span class='krp-note'>叶/斗</span>也</span>
<span class='tline' id='l379' data-llen='8240:8263'>　萊按周公懼後世君子知經不知權守常不達變以</span>
<span class='tline' id='l380' data-llen='8263:8286'>　誤人家國也設巷遇之象俾值斯時肩斯任者委曲</span>
<span class='tline' id='l381' data-llen='8286:8309'>　斡旋以成濟睽之功孔子又懼後世小人以巷遇為</span>
<span class='tline' id='l382' data-llen='8309:8332'>　口實敗名䘮檢售其私也補出未失道一層義理以</span>
<span class='tline' id='l383' data-llen='8332:8355'>　維風節如陳平之事吕后狄仁傑之事武后亦巷遇</span>
<span class='tline' id='l384' data-llen='8355:8373'>　矣卒成安劉反周之功可謂不失道者</span>
<span class='tline' id='l385' data-llen='8373:8400'><a onclick="displayPageImage('KR1a0130', 'WYG', '011-22a' );" name="011-22a" class="pb">[011-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8400:8430'>六三見輿曳其牛掣其人天且劓无初有終<span class='krp-note'>掣昌遏反/劓余祭反</span></span>
<span class='tline' id='l387' data-llen='8430:8453'>　萊按輿曳牛掣先儒謂四掣于前二曳于後是殆不</span>
<span class='tline' id='l388' data-llen='8453:8476'>　然上曰見三亦曰見見者无所見也上之見疑三則</span>
<span class='tline' id='l389' data-llen='8476:8499'>　三之見疑上矣二四何與焉輿曳牛掣疑上之厄我</span>
<span class='tline' id='l390' data-llen='8499:8522'>　也阻其前扼其後俾不得進也天且劓疑上之害我</span>
<span class='tline' id='l391' data-llen='8522:8545'>　也髠其髪劓其鼻俾非完人也何以无初有終也无</span>
<span class='tline' id='l392' data-llen='8545:8568'>　初者從疑而生也從疑而生者非寔有其事也非寔</span>
<span class='tline' id='l393' data-llen='8568:8581'>　有其事則初疑而終釋矣</span>
<span class='tline' id='l394' data-llen='8581:8608'><a onclick="displayPageImage('KR1a0130', 'WYG', '011-22b' );" name="011-22b" class="pb">[011-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8608:8631'>象曰見輿曳位不當<span class='krp-note'>平/聲</span>也无初有終遇剛也</span>
<span class='tline' id='l396' data-llen='8631:8645'>九四睽孤遇元夫交孚厲无咎</span>
<span class='tline' id='l397' data-llen='8645:8668'>　萊按四以大臣而處睽之時危道也睽孤无應也夫</span>
<span class='tline' id='l398' data-llen='8668:8691'>　丈夫之稱元善也遇元夫者遇有才有德之君子也</span>
<span class='tline' id='l399' data-llen='8691:8714'>　指初也當睽之時非有同心合志之人不能濟睽元</span>
<span class='tline' id='l400' data-llen='8714:8730'>　夫交孚雖處危險之地亦无咎矣</span>
<span class='tline' id='l401' data-llen='8730:8746'>象曰交孚无咎志行<span class='krp-note'>叶/杭</span>也</span>
<span class='tline' id='l402' data-llen='8746:8769'>　萊按四之志何志也曰濟睽之志也乖異之時不有</span>
<span class='tline' id='l403' data-llen='8769:8796'><a onclick="displayPageImage('KR1a0130', 'WYG', '011-23a' );" name="011-23a" class="pb">[011-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8796:8819'>　同心之人曷克濟乎元夫交孚則濟睽之功成濟睽</span>
<span class='tline' id='l405' data-llen='8819:8842'>　之志行也古人中㢘與藺睽者也合則存趙平與勃</span>
<span class='tline' id='l406' data-llen='8842:8865'>　睽者也合則安劉李與郭睽者也合則興唐為大臣</span>
<span class='tline' id='l407' data-llen='8865:8873'>　者盍玩斯爻</span>
<span class='tline' id='l408' data-llen='8873:8886'>六五悔亡厥宗噬膚往何咎</span>
<span class='tline' id='l409' data-llen='8886:8909'>　萊按下有九二剛明之佐為三四所隔以至于睽有</span>
<span class='tline' id='l410' data-llen='8909:8932'>　悔者也二能巷遇睽而合矣是以亡之雲峰胡氏曰</span>
<span class='tline' id='l411' data-llen='8932:8955'>　厥宗親之也噬膚者噬其間二者也既親乎二噬而</span>
<span class='tline' id='l412' data-llen='8955:8982'><a onclick="displayPageImage('KR1a0130', 'WYG', '011-23b' );" name="011-23b" class="pb">[011-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8982:8997'>　嗑之易矣如此以往又何咎乎</span>
<span class='tline' id='l414' data-llen='8997:9014'>象曰厥宗噬膚往有慶<span class='krp-note'>叶/腔</span>也</span>
<span class='tline' id='l415' data-llen='9014:9037'>上九睽孤見豕負塗載鬼一車先張之弧後說之弧匪</span>
<span class='tline' id='l416' data-llen='9037:9054'>冦婚媾往遇雨則吉<span class='krp-note'>說吐/舌反</span></span>
<span class='tline' id='l417' data-llen='9054:9077'>　萊按四曰睽孤上曰睽孤四无應而孤上有應而亦</span>
<span class='tline' id='l418' data-llen='9077:9100'>　孤何也曰疑三也惟孤故睽无左右之助也朱子曰</span>
<span class='tline' id='l419' data-llen='9100:9123'>　見豕負塗見其汙也載鬼一車以无為有也張弧欲</span>
<span class='tline' id='l420' data-llen='9123:9146'>　射之也脫弧疑稍釋也匪冦婚媾知其非冦而實親</span>
<span class='tline' id='l421' data-llen='9146:9173'><a onclick="displayPageImage('KR1a0130', 'WYG', '011-24a' );" name="011-24a" class="pb">[011-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9173:9196'>　也往遇雨則吉疑盡釋而睽合也　見字一氣貫下</span>
<span class='tline' id='l423' data-llen='9196:9219'>　非實有所見也上居明之極過用其明者也過用其</span>
<span class='tline' id='l424' data-llen='9219:9242'>　明則不明矣羣疑生焉又以其明也疑終得釋漢光</span>
<span class='tline' id='l425' data-llen='9242:9265'>　武之明而疑馬援朱勃曰孤立羣貴之間旁无一言</span>
<span class='tline' id='l426' data-llen='9265:9278'>　之助以是知孤足致睽也</span>
<span class='tline' id='l427' data-llen='9278:9290'>象曰遇雨之吉羣疑亡也</span>
<span class='tline' id='l428' data-llen='9290:9313'>　萊按同人同也以六二之故三則伏戎于莽四則乘</span>
<span class='tline' id='l429' data-llen='9313:9336'>　其墉五則大師克相遇皆始同而終異也睽乖異也</span>
<span class='tline' id='l430' data-llen='9336:9363'><a onclick="displayPageImage('KR1a0130', 'WYG', '011-24b' );" name="011-24b" class="pb">[011-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9363:9386'>　二與五睽二巷遇五噬膚三與上睽三有終上遇雨</span>
<span class='tline' id='l432' data-llen='9386:9409'>　初與四睽初見惡人四遇元夫皆始異而終同也盖</span>
<span class='tline' id='l433' data-llen='9409:9432'>　同人之時其心肆肆則召爭睽之時其心危危則求</span>
<span class='tline' id='l434' data-llen='9432:9455'>　合未有肆而不敗者未有危而不安者此理勢之必</span>
<span class='tline' id='l435' data-llen='9455:9467'>　然而易之所以垂戒與</span>
<span class='tline' id='l436' data-llen='9467:9470'>　</span>
<span class='tline' id='l437' data-llen='9470:9473'>　</span>
<span class='tline' id='l438' data-llen='9473:9481'>　易俟卷十一</span>
</p>
<p>
</p>
  </div>
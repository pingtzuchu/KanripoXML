<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1a0130', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:187'>欽定四庫全書</span><br/>
<span class='tline' id='l9' data-llen='187:207'>　易俟卷九　　　　　　翰林侍讀喬萊撰</span><br/>
<span class='tline' id='l10' data-llen='207:217'>䷜<span class='krp-note'>坎下/坎上</span></span><br/>
<span class='tline' id='l11' data-llen='217:240'>　程傳習坎序卦物不可以終過故受之以坎坎者陷</span><br/>
<span class='tline' id='l12' data-llen='240:263'>　也習謂重習一陽陷于二隂之中故為坎　隆山李</span><br/>
<span class='tline' id='l13' data-llen='263:286'>　氏曰乾坤三畫以初相易而成震巽以中相易而成</span><br/>
<span class='tline' id='l14' data-llen='286:309'>　坎離則天地之中也坎居正北于時為于為夜之中</span><br/>
<span class='tline' id='l15' data-llen='309:332'>　離居正南于時為午為日之中夜之中而一陽生焉</span><br/>
<span class='tline' id='l16' data-llen='332:358'><a onclick="displayPageImage('KR1a0130', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='358:381'>　故坎之三畫一陽居中日之中而一隂生焉故離之</span><br/>
<span class='tline' id='l18' data-llen='381:404'>　三畫一隂居中乃造化張本之地故易上經始乾坤</span><br/>
<span class='tline' id='l19' data-llen='404:427'>　而終坎離貴其得天地隂陽之中而為易之用也且</span><br/>
<span class='tline' id='l20' data-llen='427:450'>　天一下降坎中在物為水而在人為精以畫觀之坎</span><br/>
<span class='tline' id='l21' data-llen='450:473'>　之一陽居中而中實即精藏于中而水積于淵之象</span><br/>
<span class='tline' id='l22' data-llen='473:496'>　也地二上兆離中在物為火而在人為神以畫觀之</span><br/>
<span class='tline' id='l23' data-llen='496:519'>　離之一隂在中而中虚即神寓于心而火明于空之</span><br/>
<span class='tline' id='l24' data-llen='519:542'>　象也坎之中實是為誠離之中虚是為明中實者坎</span><br/>
<span class='tline' id='l25' data-llen='542:568'><a onclick="displayPageImage('KR1a0130', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='568:591'>　之用中虚者離之用也作易者因坎離之中而寓誠</span><br/>
<span class='tline' id='l27' data-llen='591:614'>　明之用誠明起于中者易之妙用而古聖人之心學</span><br/>
<span class='tline' id='l28' data-llen='614:618'>　也</span><br/>
<span class='tline' id='l29' data-llen='618:630'>習坎有孚維心亨行有尚</span><br/>
<span class='tline' id='l30' data-llen='630:653'>　本義習重習也坎險陷也其象為水陽陷隂中外虚</span><br/>
<span class='tline' id='l31' data-llen='653:676'>　而中實也此卦上下皆坎是為重險中實為有孚心</span><br/>
<span class='tline' id='l32' data-llen='676:699'>　亨之象以是而行必有功矣　平庵項氏曰重卦坎</span><br/>
<span class='tline' id='l33' data-llen='699:722'>　字在六十四卦之先故加習字以起後例示離震艮</span><br/>
<span class='tline' id='l34' data-llen='722:748'><a onclick="displayPageImage('KR1a0130', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='748:771'>　兑巽皆當以重習起義也　建安丘氏曰人之處坎</span><br/>
<span class='tline' id='l36' data-llen='771:794'>　身可陷而心不可陷故曰維心亨心亨則非坎矣心</span><br/>
<span class='tline' id='l37' data-llen='794:805'>　不亨則失處險之道</span><br/>
<span class='tline' id='l38' data-llen='805:828'>　萊按需曰有孚訟曰有孚皆取坎中滿之義故坎彖</span><br/>
<span class='tline' id='l39' data-llen='828:851'>　曰有孚也時當險阻救之不能出之不得聖賢處比</span><br/>
<span class='tline' id='l40' data-llen='851:874'>　所以異于常人者維心亨耳君子不憂不懼无入而</span><br/>
<span class='tline' id='l41' data-llen='874:893'>　不自得是也坎貴行而不貴止曰行有尚</span><br/>
<span class='tline' id='l42' data-llen='893:914'>彖曰習坎重險也水流而不盈行險而不失其信</span><br/>
<span class='tline' id='l43' data-llen='914:940'><a onclick="displayPageImage('KR1a0130', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='940:963'>　萊按曷言乎流而不盈也曰兑為澤止水也坎為水</span><br/>
<span class='tline' id='l45' data-llen='963:986'>　流水也兑隂也静也故止坎陽也動也故流流則不</span><br/>
<span class='tline' id='l46' data-llen='986:1009'>　盈也曷言乎行險而不失其信也曰水无有不下也</span><br/>
<span class='tline' id='l47' data-llen='1009:1032'>　盈科而後進也皆中實也君子處險之道亦不失其</span><br/>
<span class='tline' id='l48' data-llen='1032:1055'>　信而已造次于是顛沛于是也流而不盈水之情也</span><br/>
<span class='tline' id='l49' data-llen='1055:1069'>　行險而不失其信水之性也</span><br/>
<span class='tline' id='l50' data-llen='1069:1079'>維心亨乃以剛中也</span><br/>
<span class='tline' id='l51' data-llen='1079:1102'>　萊按坎為加憂何以能心亨也曰加憂陽之陷也以</span><br/>
<span class='tline' id='l52' data-llen='1102:1128'><a onclick="displayPageImage('KR1a0130', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1128:1144'>　境言也心亨中之剛也以徳言也</span><br/>
<span class='tline' id='l54' data-llen='1144:1153'>行有尚往有功也</span><br/>
<span class='tline' id='l55' data-llen='1153:1176'>　萊按當險之時以濟險為急故文王曰行孔子曰往</span><br/>
<span class='tline' id='l56' data-llen='1176:1199'>　往何以知其有功也曰濟天下之事非實心不可坎</span><br/>
<span class='tline' id='l57' data-llen='1199:1222'>　中實所以有功王陽明曰人無不盡之心自无難做</span><br/>
<span class='tline' id='l58' data-llen='1222:1227'>　之事</span><br/>
<span class='tline' id='l59' data-llen='1227:1250'>天險不可升也地險山川丘陵也王公設險以守其國</span><br/>
<span class='tline' id='l60' data-llen='1250:1259'>險之時用大矣哉</span><br/>
<span class='tline' id='l61' data-llen='1259:1285'><a onclick="displayPageImage('KR1a0130', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1285:1308'>　萊按孔子釋彖凡卦義所有闡發曲盡如姤之一隂</span><br/>
<span class='tline' id='l63' data-llen='1308:1331'>　君子之憂也推出天地相遇剛遇中正一層道理以</span><br/>
<span class='tline' id='l64' data-llen='1331:1354'>　贊其大如坎之重險世道之難也推出天險地險王</span><br/>
<span class='tline' id='l65' data-llen='1354:1374'>　公設險一層道理以贊其大而易无遺義矣</span><br/>
<span class='tline' id='l66' data-llen='1374:1392'>象曰水洊至習坎君子以常徳行習教事</span><br/>
<span class='tline' id='l67' data-llen='1392:1415'>　本義治己治人皆必重習然後熟而安之　涑水司</span><br/>
<span class='tline' id='l68' data-llen='1415:1438'>　馬氏曰水之流也習而不已以成大川人之學也習</span><br/>
<span class='tline' id='l69' data-llen='1438:1458'>　而不止以成大賢故君子以常徳行習教事</span><br/>
<span class='tline' id='l70' data-llen='1458:1484'><a onclick="displayPageImage('KR1a0130', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1484:1495'>初六習坎入于坎窞凶</span><br/>
<span class='tline' id='l72' data-llen='1495:1518'>　萊按險難方來柔暗居下深入險中出險无道凶待</span><br/>
<span class='tline' id='l73' data-llen='1518:1541'>　問乎窞坎最深庭也初三皆居重坎之下皆曰入于</span><br/>
<span class='tline' id='l74' data-llen='1541:1553'>　坎窞二剛中故能不入</span><br/>
<span class='tline' id='l75' data-llen='1553:1565'>象曰習坎入坎失道凶也</span><br/>
<span class='tline' id='l76' data-llen='1565:1588'>　萊按失道凶者明初之凶由于失道不得専咎夫坎</span><br/>
<span class='tline' id='l77' data-llen='1588:1592'>　也</span><br/>
<span class='tline' id='l78' data-llen='1592:1602'>九二坎有險求小得</span><br/>
<span class='tline' id='l79' data-llen='1602:1628'><a onclick="displayPageImage('KR1a0130', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1628:1651'>　萊按二本剛中才堪大事時方有險未出其中所求</span><br/>
<span class='tline' id='l81' data-llen='1651:1674'>　者小得而已小得如文王之隂行善又如諸葛孔明</span><br/>
<span class='tline' id='l82' data-llen='1674:1684'>　之苟全性命是也</span><br/>
<span class='tline' id='l83' data-llen='1684:1695'>象曰求小得未出中也</span><br/>
<span class='tline' id='l84' data-llen='1695:1718'>　萊按未出中者明二之時未出險中非才之不足而</span><br/>
<span class='tline' id='l85' data-llen='1718:1725'>　求小得也</span><br/>
<span class='tline' id='l86' data-llen='1725:1742'>六三來之坎坎險且枕入于坎窞勿用</span><br/>
<span class='tline' id='l87' data-llen='1742:1765'>　萊按三處重險之間前險未出後險復來來之坎坎</span><br/>
<span class='tline' id='l88' data-llen='1765:1791'><a onclick="displayPageImage('KR1a0130', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1791:1814'>　也童溪王氏曰枕安也安于不可安之地也玩周公</span><br/>
<span class='tline' id='l90' data-llen='1814:1837'>　曰勿用孔子曰終无功則三乃志在濟險而未能也</span><br/>
<span class='tline' id='l91' data-llen='1837:1860'>　豈安于險者朱子曰前險而後枕謂前臨險而後枕</span><br/>
<span class='tline' id='l92' data-llen='1860:1883'>　于險也初曰坎窞三亦曰坎窞重險之下柔弱難濟</span><br/>
<span class='tline' id='l93' data-llen='1883:1906'>　故戒以勿用項氏曰坎坎非重險也勞貌也指坎坎</span><br/>
<span class='tline' id='l94' data-llen='1906:1929'>　伐檀為證按卦名為坎无别自取義之理如乾乾謙</span><br/>
<span class='tline' id='l95' data-llen='1929:1937'>　謙之類足據</span><br/>
<span class='tline' id='l96' data-llen='1937:1949'>象曰來之坎坎終无功也</span><br/>
<span class='tline' id='l97' data-llen='1949:1975'><a onclick="displayPageImage('KR1a0130', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1975:1998'>　萊按四在前險之上前險已過後險将出如陳平之</span><br/>
<span class='tline' id='l99' data-llen='1998:2021'>　安漢狄仁傑之存唐終无咎也三在前險之中一險</span><br/>
<span class='tline' id='l100' data-llen='2021:2044'>　未己一險復深如宦官既誅董卓又至董卓既敗曹</span><br/>
<span class='tline' id='l101' data-llen='2044:2054'>　操更來終无功也</span><br/>
<span class='tline' id='l102' data-llen='2054:2071'>六四樽酒簋貳用缶納約自牖終无咎</span><br/>
<span class='tline' id='l103' data-llen='2071:2094'>　萊按周公懼後世君臣值險難之時拘尊卑之分繁</span><br/>
<span class='tline' id='l104' data-llen='2094:2117'>　文縟節而上下之誠弗通也又懼經而不達于權直</span><br/>
<span class='tline' id='l105' data-llen='2117:2140'>　而弗善于曲致臣之忠有時而窮君之迷无時而悟</span><br/>
<span class='tline' id='l106' data-llen='2140:2166'><a onclick="displayPageImage('KR1a0130', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2166:2189'>　也設樽酒簋貳用缶自牖之象以垂訓後人程子曰</span><br/>
<span class='tline' id='l108' data-llen='2189:2212'>　一樽之酒二簋之食復以瓦缶為器質之至也室暗</span><br/>
<span class='tline' id='l109' data-llen='2212:2235'>　設牖以通明人臣之納約于君也忠信善道自其所</span><br/>
<span class='tline' id='l110' data-llen='2235:2258'>　明者開之言易入而主可悟雖艱險之時終得无咎</span><br/>
<span class='tline' id='l111' data-llen='2258:2281'>　如漢祖愛戚姬将易太子是其所蔽也羣臣争之者</span><br/>
<span class='tline' id='l112' data-llen='2281:2304'>　衆矣嫡庶之義長幼之序非不明也如其蔽而不察</span><br/>
<span class='tline' id='l113' data-llen='2304:2327'>　何四老者髙祖素知其賢而重之此其不蔽之明心</span><br/>
<span class='tline' id='l114' data-llen='2327:2350'>　也故因其所明而及其事則悟之如反手且四老人</span><br/>
<span class='tline' id='l115' data-llen='2350:2376'><a onclick="displayPageImage('KR1a0130', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2376:2399'>　之力孰與張良羣公卿及天下之士其言之切孰與</span><br/>
<span class='tline' id='l117' data-llen='2399:2422'>　周昌叔孫通然而不從彼而從此者由攻其蔽與就</span><br/>
<span class='tline' id='l118' data-llen='2422:2463'>　其明之異耳<span class='krp-note'>萊按髙祖畏四皓之羽異太子也非畏/四皓也致四皓者張良也良致四皓以</span></span><br/>
<span class='tline' id='l119' data-llen='2463:2501'>　<span class='krp-note'>羽翼太子是良為太子羽翼也良/為太子羽翼此髙祖之所畏也</span>又如趙王太后愛</span><br/>
<span class='tline' id='l120' data-llen='2501:2524'>　其少子長安君不肯使質于齊此其蔽于私愛也大</span><br/>
<span class='tline' id='l121' data-llen='2524:2547'>　臣諫之雖强既曰蔽矣其能聴乎愛其子而欲使之</span><br/>
<span class='tline' id='l122' data-llen='2547:2570'>　長久富貴者其心之所明也故左師觸龍因其明而</span><br/>
<span class='tline' id='l123' data-llen='2570:2587'>　導之以長久之計故其聽也如響矣</span><br/>
<span class='tline' id='l124' data-llen='2587:2613'><a onclick="displayPageImage('KR1a0130', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2613:2625'>象曰樽酒簋貳剛柔際也</span><br/>
<span class='tline' id='l126' data-llen='2625:2648'>　隆山李氏曰八純卦六爻俱无應惟以比而相交際</span><br/>
<span class='tline' id='l127' data-llen='2648:2671'>　為義居坎險之時以漸出上為貴六四離下體進而</span><br/>
<span class='tline' id='l128' data-llen='2671:2694'>　附五有欲出險之意真情相向期于濟難不待繁文</span><br/>
<span class='tline' id='l129' data-llen='2694:2704'>　縟禮以達誠意也</span><br/>
<span class='tline' id='l130' data-llen='2704:2727'>　萊按剛柔際者四五之相比而相際也非君臣之相</span><br/>
<span class='tline' id='l131' data-llen='2727:2740'>　際安能用其實開其明耶</span><br/>
<span class='tline' id='l132' data-llen='2740:2752'>九五坎不盈祗既平无咎</span><br/>
<span class='tline' id='l133' data-llen='2752:2778'><a onclick="displayPageImage('KR1a0130', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2778:2801'>　瀘川毛氏曰水之性行則亨止則盈水以亨為用不</span><br/>
<span class='tline' id='l135' data-llen='2801:2822'>　以盈也盈則有泛溢之虞不盈所以抵于既平</span><br/>
<span class='tline' id='l136' data-llen='2822:2838'>象曰坎不盈中未大<span class='krp-note'>叶/地</span>也</span><br/>
<span class='tline' id='l137' data-llen='2838:2861'>　萊按五以剛中平難孔子曰未大何哉如唐之肅代</span><br/>
<span class='tline' id='l138' data-llen='2861:2884'>　刈夷大難而朝廷不尊藩鎮多故也又如宋之髙孝</span><br/>
<span class='tline' id='l139' data-llen='2884:2901'>　偏安南渡而讐恥未雪中原未收也</span><br/>
<span class='tline' id='l140' data-llen='2901:2918'>上六係用徽纆寘于叢棘三嵗不得凶</span><br/>
<span class='tline' id='l141' data-llen='2918:2941'>　隆山李氏曰上六當出險矣而隂柔下比无出險之</span><br/>
<span class='tline' id='l142' data-llen='2941:2967'><a onclick="displayPageImage('KR1a0130', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2967:2990'>　才下乗五剛将有係寘之患猶人陷犴獄舉手掛徽</span><br/>
<span class='tline' id='l144' data-llen='2990:3013'>　纆投足蹈叢棘者也三嵗不得凶猶困之初六亦曰</span><br/>
<span class='tline' id='l145' data-llen='3013:3031'>　三嵗不覿凶遇坎而三嵗羈縻一律也</span><br/>
<span class='tline' id='l146' data-llen='3031:3048'>象曰上六失道凶三嵗<span class='krp-note'>叶/試</span>也</span><br/>
<span class='tline' id='l147' data-llen='3048:3071'>　萊按初失道上失道是道也何道也曰出險之道也</span><br/>
<span class='tline' id='l148' data-llen='3071:3094'>　陽剛則能不陷初上柔弱失其出險之道者初險之</span><br/>
<span class='tline' id='l149' data-llen='3094:3116'>　始也故失道而凶上險之終也故失道而凶三嵗</span><br/>
<span class='tline' id='l150' data-llen='3116:3126'>䷝<span class='krp-note'>離下/離上</span></span><br/>
<span class='tline' id='l151' data-llen='3126:3152'><a onclick="displayPageImage('KR1a0130', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3152:3175'>　程傳離序卦坎者陷也陷必有所麗故受之以離離</span><br/>
<span class='tline' id='l153' data-llen='3175:3198'>　麗也明也隂麗于陽為麗中虚為明離為火又為日</span><br/>
<span class='tline' id='l154' data-llen='3198:3221'>　皆虚明之象　隆山李氏曰文王序卦以乾坤坎離</span><br/>
<span class='tline' id='l155' data-llen='3221:3244'>　居上經乾坤者隂陽之純而坎離者隂陽之中不若</span><br/>
<span class='tline' id='l156' data-llen='3244:3267'>　震巽艮兑為隂陽之偏也以六十四卦之序觀之乾</span><br/>
<span class='tline' id='l157' data-llen='3267:3290'>　坤居六十四卦之首坎離居六十四卦之中蓋坎離</span><br/>
<span class='tline' id='l158' data-llen='3290:3313'>　二卦為天地心天地造化之本坎藏天之陽中受明</span><br/>
<span class='tline' id='l159' data-llen='3313:3336'>　為月離麗天之隂中含明為日坎為水而司寒離為</span><br/>
<span class='tline' id='l160' data-llen='3336:3362'><a onclick="displayPageImage('KR1a0130', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3362:3385'>　火而司暑坎為月而司夜離為日而司晝水火日月</span><br/>
<span class='tline' id='l162' data-llen='3385:3408'>　之用寒暑晝夜之運天地造化之妙孰有出于此哉</span><br/>
<span class='tline' id='l163' data-llen='3408:3425'>離利貞亨畜牝牛吉<span class='krp-note'>畜許/六反</span></span><br/>
<span class='tline' id='l164' data-llen='3425:3448'>　萊按離曷言乎麗也曰隂不能自立必附于陽一隂</span><br/>
<span class='tline' id='l165' data-llen='3448:3471'>　在二陽之間曰麗也離為火火附物而成形无所附</span><br/>
<span class='tline' id='l166' data-llen='3471:3494'>　熄矣以人事言所附者不可不正也曰利貞卦有重</span><br/>
<span class='tline' id='l167' data-llen='3494:3517'>　明之義以日繼日猶以君繼君六二離之主儲君之</span><br/>
<span class='tline' id='l168' data-llen='3517:3540'>　象儲君以柔順為吉二柔麗乎中正曰亨畜牝牛吉</span><br/>
<span class='tline' id='l169' data-llen='3540:3567'><a onclick="displayPageImage('KR1a0130', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3567:3586'>　其于麗之義奚取焉曰王公之位亦附也</span><br/>
<span class='tline' id='l171' data-llen='3586:3605'>彖曰離麗也日月麗乎天百穀草木麗乎土</span><br/>
<span class='tline' id='l172' data-llen='3605:3628'>　萊按釋卦名也龜山楊氏曰火无常形麗于物而有</span><br/>
<span class='tline' id='l173' data-llen='3628:3651'>　形節初齊氏曰人之生也得水為精得火為神蓋精</span><br/>
<span class='tline' id='l174' data-llen='3651:3674'>　所以為形而神麗于形者也天地形之大者也日月</span><br/>
<span class='tline' id='l175' data-llen='3674:3697'>　麗天百穀草木麗土麗之義大矣哉一陽在二隂中</span><br/>
<span class='tline' id='l176' data-llen='3697:3720'>　曰陷一隂在二陽中曰麗而隂陽之善惡貴賤殊焉</span><br/>
<span class='tline' id='l177' data-llen='3720:3740'>重明以麗乎正乃化成天下<span class='krp-note'>重直/龍反</span></span><br/>
<span class='tline' id='l178' data-llen='3740:3767'><a onclick="displayPageImage('KR1a0130', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3767:3790'>　萊按釋利貞之義也化民成俗之事非一朝一夕之</span><br/>
<span class='tline' id='l180' data-llen='3790:3813'>　故必重熙累洽而後致之卦有重明之象又麗乎正</span><br/>
<span class='tline' id='l181' data-llen='3813:3824'>　此其能化成天下也</span><br/>
<span class='tline' id='l182' data-llen='3824:3840'>柔麗乎中正故亨是以畜牝牛吉也</span><br/>
<span class='tline' id='l183' data-llen='3840:3850'>　萊按指六二言也</span><br/>
<span class='tline' id='l184' data-llen='3850:3867'>象曰明兩作離大人以繼明照于四方</span><br/>
<span class='tline' id='l185' data-llen='3867:3890'>　平甫項氏曰日君象也不容有兩故明之兩作者則</span><br/>
<span class='tline' id='l186' data-llen='3890:3913'>　為大人繼明之象繼有前後之義非並作也日繼日</span><br/>
<span class='tline' id='l187' data-llen='3913:3940'><a onclick="displayPageImage('KR1a0130', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3940:3963'>　猶君繼君有天子諸侯嗣位之象焉故曰六五之吉</span><br/>
<span class='tline' id='l189' data-llen='3963:3970'>　離王公也</span><br/>
<span class='tline' id='l190' data-llen='3970:3981'>初九履錯然敬之无咎</span><br/>
<span class='tline' id='l191' data-llen='3981:4004'>　平甫項氏曰初九麗之初也相麗之初不可不謹邪</span><br/>
<span class='tline' id='l192' data-llen='4004:4027'>　正錯然並陳于前一舉足履之便有得失榮辱之機</span><br/>
<span class='tline' id='l193' data-llen='4027:4045'>　所以欲其敬者未論求福且欲避咎也</span><br/>
<span class='tline' id='l194' data-llen='4045:4062'>象曰履錯之敬以辟咎<span class='krp-note'>叶/九</span>也</span><br/>
<span class='tline' id='l195' data-llen='4062:4085'>　中溪張氏曰初居離之始所履之邪正善惡紛錯而</span><br/>
<span class='tline' id='l196' data-llen='4085:4112'><a onclick="displayPageImage('KR1a0130', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4112:4135'>　未知適從也不敬則妄動而獲咎矣故履錯之敬可</span><br/>
<span class='tline' id='l198' data-llen='4135:4141'>　以避咎</span><br/>
<span class='tline' id='l199' data-llen='4141:4154'>　萊按初應四有錯然之警</span><br/>
<span class='tline' id='l200' data-llen='4154:4162'>六二黄離元吉</span><br/>
<span class='tline' id='l201' data-llen='4162:4185'>　平甫項氏曰坤之六五黄裳元吉及索而成離乃以</span><br/>
<span class='tline' id='l202' data-llen='4185:4208'>　六二為黄離元吉者自坤言之六五坤道之最盛者</span><br/>
<span class='tline' id='l203' data-llen='4208:4231'>　也處盛而用桑中故為元吉若離則乾之本體而坤</span><br/>
<span class='tline' id='l204' data-llen='4231:4254'>　來文之其義以明為主乾之九二本自文明而坤之</span><br/>
<span class='tline' id='l205' data-llen='4254:4281'><a onclick="displayPageImage('KR1a0130', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4281:4304'>　六二又以地道之光來居其位光明如此而以柔順</span><br/>
<span class='tline' id='l207' data-llen='4304:4317'>　中正将之故曰黄離无吉</span><br/>
<span class='tline' id='l208' data-llen='4317:4334'>象曰黄離元吉得中道<span class='krp-note'>叶/斗</span>也</span><br/>
<span class='tline' id='l209' data-llen='4334:4353'>九三日昃之離不鼔缶而歌則大耋之嗟凶</span><br/>
<span class='tline' id='l210' data-llen='4353:4376'>　庸齋趙氏曰離為日三過中前明将盡有日昃之象</span><br/>
<span class='tline' id='l211' data-llen='4376:4399'>　于是時也鼓缶而歌是以樂消日也王羲之所謂年</span><br/>
<span class='tline' id='l212' data-llen='4399:4422'>　在桑榆賴絲竹陶寫是也大耋之嗟是以憂度日也</span><br/>
<span class='tline' id='l213' data-llen='4422:4439'>　趙孟所謂焉能恤逺朝不謀夕是也</span><br/>
<span class='tline' id='l214' data-llen='4439:4466'><a onclick="displayPageImage('KR1a0130', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4466:4478'>象曰日昃之離何可久也</span><br/>
<span class='tline' id='l216' data-llen='4478:4493'>九四突如其來如焚如死如棄如</span><br/>
<span class='tline' id='l217' data-llen='4493:4516'>　萊按突如其來如焚如死如棄如三百八十四爻之</span><br/>
<span class='tline' id='l218' data-llen='4516:4539'>　中未有凶于此爻者何等之人何等之事凶至此乎</span><br/>
<span class='tline' id='l219' data-llen='4539:4562'>　蓋後明将繼之時九四不應繼而求繼者突如而來</span><br/>
<span class='tline' id='l220' data-llen='4562:4585'>　若漢之燕王旦唐之建成元吉明之髙煦是也何所</span><br/>
<span class='tline' id='l221' data-llen='4585:4595'>　容于天地之間哉</span><br/>
<span class='tline' id='l222' data-llen='4595:4608'>象曰突如其來如无所容也</span><br/>
<span class='tline' id='l223' data-llen='4608:4635'><a onclick="displayPageImage('KR1a0130', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4635:4647'>六五出涕沱若戚嗟若吉</span><br/>
<span class='tline' id='l225' data-llen='4647:4670'>　平甫項氏曰六五之出涕戚嗟先儒皆以為九四所</span><br/>
<span class='tline' id='l226' data-llen='4670:4693'>　迫非也九四突如其來為前明将盡急于求繼逆子</span><br/>
<span class='tline' id='l227' data-llen='4693:4716'>　也天地所不容也五順子也以繼父為悲以承業為</span><br/>
<span class='tline' id='l228' data-llen='4716:4739'>　憂不以得位為樂凡天子諸侯之初嗣位皆當如此</span><br/>
<span class='tline' id='l229' data-llen='4739:4762'>　故曰六五之吉離王公也曹丕初受漢禪抱辛毗頸</span><br/>
<span class='tline' id='l230' data-llen='4762:4785'>　曰君知我喜否識者知魏祚之不昌矣汴水趙氏曰</span><br/>
<span class='tline' id='l231' data-llen='4785:4808'>　顔色之戚哭泣之哀此其事也萊按曩來解四五兩</span><br/>
<span class='tline' id='l232' data-llen='4808:4835'><a onclick="displayPageImage('KR1a0130', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4835:4858'>　爻者不啻説夢讀項趙兩先生之論雲霧頓開樂而</span><br/>
<span class='tline' id='l234' data-llen='4858:4881'>　忘食如昌邑王隋煬帝不顔色之戚哭泣之哀則凶</span><br/>
<span class='tline' id='l235' data-llen='4881:4920'>　矣非斯爻之證歟<span class='krp-note'>胡雲峰日坎中有離自牖離明之/象離中有坎出涕沱若坎水象戚</span></span><br/>
<span class='tline' id='l236' data-llen='4920:4964'>　<span class='krp-note'>嗟若坎心憂象萊按雲峰不達于王公嗣位之義/為此穿鑿支離之説學易者奉為妙諦神解悲夫</span></span><br/>
<span class='tline' id='l237' data-llen='4964:4976'>象曰六五之吉離王公也</span><br/>
<span class='tline' id='l238' data-llen='4976:4999'>　汴水趙氏曰以聖繼聖孝道之治如此所以吉也王</span><br/>
<span class='tline' id='l239' data-llen='4999:5021'>　君位併及公者斯道也自天子達于諸侯皆君也</span><br/>
<span class='tline' id='l240' data-llen='5021:5039'>上九王用出征有嘉折首獲匪其醜无咎</span><br/>
<span class='tline' id='l241' data-llen='5039:5066'><a onclick="displayPageImage('KR1a0130', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5066:5089'>　西溪李氏曰繼體之君自當出征有扈之戰啟所以</span><br/>
<span class='tline' id='l243' data-llen='5089:5112'>　承禹商奄淮夷之征成王所以繼武王周公作立政</span><br/>
<span class='tline' id='l244' data-llen='5112:5135'>　終之曰其克詰爾戎兵以陟禹之迹召公畢公命康</span><br/>
<span class='tline' id='l245' data-llen='5135:5158'>　王无他意惟曰張皇六師无壊我髙祖寡命而已蓋</span><br/>
<span class='tline' id='l246' data-llen='5158:5181'>　不如是不足以正邦也然則出征豈細事哉　汴水</span><br/>
<span class='tline' id='l247' data-llen='5181:5204'>　趙氏曰六五當三年不言之時周公特于上爻稱王</span><br/>
<span class='tline' id='l248' data-llen='5204:5227'>　所稱之王即六五繼明之主也言出征者上在卦外</span><br/>
<span class='tline' id='l249' data-llen='5227:5250'>　乃王者出師征伐于外之象嘉美也折摧折也首首</span><br/>
<span class='tline' id='l250' data-llen='5250:5277'><a onclick="displayPageImage('KR1a0130', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5277:5294'>　惡獲執也醜衆也謂罪不及其衆也</span><br/>
<span class='tline' id='l252' data-llen='5294:5311'>象曰王用出征以正邦<span class='krp-note'>叶/崩</span>也</span><br/>
<span class='tline' id='l253' data-llen='5311:5331'>　中溪張氏曰征之為言正也故曰以正邦也</span><br/>
<span class='tline' id='l254' data-llen='5331:5334'>　</span><br/>
<span class='tline' id='l255' data-llen='5334:5337'>　</span><br/>
<span class='tline' id='l256' data-llen='5337:5340'>　</span><br/>
<span class='tline' id='l257' data-llen='5340:5343'>　</span><br/>
<span class='tline' id='l258' data-llen='5343:5350'>　易俟卷九</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='154:180'><a onclick="displayPageImage('KR1a0130', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='180:188'>欽定四庫全書</span>
<span class='tline' id='l9' data-llen='188:208'>　易俟卷十二　　　　　翰林侍讀喬萊撰</span>
<span class='tline' id='l10' data-llen='208:218'>䷦<span class='krp-note'>艮下/坎上</span></span>
<span class='tline' id='l11' data-llen='218:239'>　程傳蹇序卦睽者乖也乖必有難故受之以蹇</span>
<span class='tline' id='l12' data-llen='239:255'>蹇利西南不利東北利見大人貞吉</span>
<span class='tline' id='l13' data-llen='255:278'>　萊按坎配諸卦凡十有四大半以險難為義蹇解反</span>
<span class='tline' id='l14' data-llen='278:301'>　對之卦也坎遇艮止乎險也曰蹇坎遇震動而出乎</span>
<span class='tline' id='l15' data-llen='301:324'>　險也曰解當蹇之時不據形勝不能濟也不遇才賢</span>
<span class='tline' id='l16' data-llen='324:350'><a onclick="displayPageImage('KR1a0130', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='350:373'>　不克救也西南坤方地也平易也東北艮方山也險</span>
<span class='tline' id='l18' data-llen='373:396'>　阻也故利西南不利東北也九五剛中正而當天子</span>
<span class='tline' id='l19' data-llen='396:417'>　之位大人也利見之以成濟蹇之功貞而吉矣</span>
<span class='tline' id='l20' data-llen='417:436'>彖曰蹇難也險在前也見險而能止知矣哉</span>
<span class='tline' id='l21' data-llen='436:459'>　萊按屯曰難蹇亦曰難屯之難在造化故居險貴其</span>
<span class='tline' id='l22' data-llen='459:477'>　能動蹇之難在世道故見險貴其能止</span>
<span class='tline' id='l23' data-llen='477:495'>蹇利西南往得中也不利東北其道窮也</span>
<span class='tline' id='l24' data-llen='495:518'>　泉峰龔氏曰蹇合東北艮坎成卦西南其對方也利</span>
<span class='tline' id='l25' data-llen='518:544'><a onclick="displayPageImage('KR1a0130', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='544:567'>　西南而得中出乎蹇之外也不利東北而道窮止乎</span>
<span class='tline' id='l27' data-llen='567:590'>　蹇之地也　瞿唐來氏曰往得中者解下卦之坎往</span>
<span class='tline' id='l28' data-llen='590:613'>　而為蹇上卦之坎當九五之位而得中也其道窮者</span>
<span class='tline' id='l29' data-llen='613:636'>　解上卦之震下而為蹇下卦之艮止于險難而不行</span>
<span class='tline' id='l30' data-llen='636:644'>　故曰其道窮</span>
<span class='tline' id='l31' data-llen='644:671'>利見大人往有功也當位貞吉以正邦<span class='krp-note'>叶/崩</span>也蹇之時用</span>
<span class='tline' id='l32' data-llen='671:676'>大矣哉</span>
<span class='tline' id='l33' data-llen='676:699'>　萊按卦有見險而止之義以二體也事外之人也保</span>
<span class='tline' id='l34' data-llen='699:725'><a onclick="displayPageImage('KR1a0130', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='725:748'>　身也爻有往則有功之義以二五也事中之人也救</span>
<span class='tline' id='l36' data-llen='748:771'>　世也瞿唐來氏曰往有功之往即往得中之往九五</span>
<span class='tline' id='l37' data-llen='771:794'>　當位德足以屬天下之心勢足以召天下之士明信</span>
<span class='tline' id='l38' data-llen='794:817'>　義于天下行一不義殺一不辜而不為其邦乃底定</span>
<span class='tline' id='l39' data-llen='817:836'>　也有此三者方可濟蹇故贊其時用之大</span>
<span class='tline' id='l40' data-llen='836:852'>象曰山上有水蹇君子以反身脩德</span>
<span class='tline' id='l41' data-llen='852:875'>　萊按蹇之時不賢者尤人而已君子曰反身賢者立</span>
<span class='tline' id='l42' data-llen='875:892'>　功而已君子曰脩德聖人道理如此</span>
<span class='tline' id='l43' data-llen='892:918'><a onclick="displayPageImage('KR1a0130', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='918:926'>初六往蹇來譽</span>
<span class='tline' id='l45' data-llen='926:949'>　萊按初在下不宜往也艮體也能不往也周公誡之</span>
<span class='tline' id='l46' data-llen='949:972'>　曰往則遇險來則得譽曷譽乎見㡬于早君子許其</span>
<span class='tline' id='l47' data-llen='972:995'>　智矣隆山李氏曰古人生居亂世无官守言責者類</span>
<span class='tline' id='l48' data-llen='995:1018'>　皆髙蹈隠淪以待天下之清卒之聲名俱髙傳播萬</span>
<span class='tline' id='l49' data-llen='1018:1041'>　世夫是之謂往蹇來譽與夫履富貴而蹈危機以致</span>
<span class='tline' id='l50' data-llen='1041:1058'>　名位俱仆為後代之指笑者有間哉</span>
<span class='tline' id='l51' data-llen='1058:1074'>象曰往蹇來譽宜待<span class='krp-note'>叶/題</span>也</span>
<span class='tline' id='l52' data-llen='1074:1100'><a onclick="displayPageImage('KR1a0130', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1100:1123'>　萊按六十四卦之中聖人設需之一卦教人以待之</span>
<span class='tline' id='l54' data-llen='1123:1146'>　義盖時當險難濟之不能犯之不可唯靜以待之時</span>
<span class='tline' id='l55' data-llen='1146:1169'>　无不移事无不過險可出身可安也初在下于待尤</span>
<span class='tline' id='l56' data-llen='1169:1173'>　宜</span>
<span class='tline' id='l57' data-llen='1173:1185'>六二王臣蹇蹇匪躬之故</span>
<span class='tline' id='l58' data-llen='1185:1208'>　萊按見險能止為事外者言之也使六爻皆見險而</span>
<span class='tline' id='l59' data-llen='1208:1231'>　止誰與任天下之事者諸爻戒其往許其來二不取</span>
<span class='tline' id='l60' data-llen='1231:1254'>　往來之義何哉濟蹇之臣無所逃其責也曰王臣乃</span>
<span class='tline' id='l61' data-llen='1254:1280'><a onclick="displayPageImage('KR1a0130', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1280:1303'>　心王室者也曰蹇蹇備厯多艱者也曰匪躬之故公</span>
<span class='tline' id='l63' data-llen='1303:1326'>　而忘私能致其身者也曷為乎不言吉凶也曰蹇難</span>
<span class='tline' id='l64' data-llen='1326:1344'>　方深隂爻才弱成敗利鈍非所逆覩也</span>
<span class='tline' id='l65' data-llen='1344:1361'>象曰王臣蹇蹇終无尤<span class='krp-note'>叶/貽</span>也</span>
<span class='tline' id='l66' data-llen='1361:1384'>　萊按終无尤堅良臣任事之心杜後人責備之口也</span>
<span class='tline' id='l67' data-llen='1384:1398'>　朱子曰事雖不濟亦无可尤</span>
<span class='tline' id='l68' data-llen='1398:1406'>九三往蹇來反</span>
<span class='tline' id='l69' data-llen='1406:1429'>　萊按三近于坎險在前也艮之主也乃見險而能止</span>
<span class='tline' id='l70' data-llen='1429:1455'><a onclick="displayPageImage('KR1a0130', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1455:1478'>　者故有來反之義曰反既往而反也非若初之未往</span>
<span class='tline' id='l72' data-llen='1478:1482'>　也</span>
<span class='tline' id='l73' data-llen='1482:1494'>象曰往蹇來反内喜之也</span>
<span class='tline' id='l74' data-llen='1494:1517'>　萊按二為内卦之主方蹇蹇求濟三陽爻有濟蹇之</span>
<span class='tline' id='l75' data-llen='1517:1540'>　才反來就二二之所深喜也盖濟蹇非一手足之力</span>
<span class='tline' id='l76' data-llen='1540:1552'>　故三欲其反四欲其連</span>
<span class='tline' id='l77' data-llen='1552:1560'>六四往蹇來連</span>
<span class='tline' id='l78' data-llen='1560:1573'>　本義連于九三合力以濟</span>
<span class='tline' id='l79' data-llen='1573:1599'><a onclick="displayPageImage('KR1a0130', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1599:1611'>象曰往蹇來連當位實也</span>
<span class='tline' id='l81' data-llen='1611:1634'>　楊氏曰當位實者隂比于陽也易之為義以得陽為</span>
<span class='tline' id='l82' data-llen='1634:1656'>　實以失陽為虚如翩翩不富皆失實者无陽故爾</span>
<span class='tline' id='l83' data-llen='1656:1664'>九五大蹇朋來</span>
<span class='tline' id='l84' data-llen='1664:1687'>　萊按大蹇者非常之蹇也于五曰大者當艱鉅也非</span>
<span class='tline' id='l85' data-llen='1687:1710'>　常之蹇非羣䇿羣力不能濟也五陽剛中正下有匪</span>
<span class='tline' id='l86' data-llen='1710:1733'>　躬之臣上有來碩之助並來反來連之三四皆合力</span>
<span class='tline' id='l87' data-llen='1733:1756'>　以濟者可謂朋來者已如肅宗之得李泌郭子儀德</span>
<span class='tline' id='l88' data-llen='1756:1782'><a onclick="displayPageImage('KR1a0130', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1782:1798'>　宗之得陸贄李晟蹇有不濟者乎</span>
<span class='tline' id='l90' data-llen='1798:1815'>象曰大蹇朋來以中節<span class='krp-note'>叶/即</span>也</span>
<span class='tline' id='l91' data-llen='1815:1838'>　萊按中節則合乎機宜故朋來助之否則舉措乖方</span>
<span class='tline' id='l92' data-llen='1838:1849'>　朋必不來來亦無益</span>
<span class='tline' id='l93' data-llen='1849:1862'>上六往蹇來碩吉利見大人</span>
<span class='tline' id='l94' data-llen='1862:1885'>　萊按初之往往而出也上之往往而處也初在下隠</span>
<span class='tline' id='l95' data-llen='1885:1908'>　則可以致譽上在上見則可以匡時故初以出為蹇</span>
<span class='tline' id='l96' data-llen='1908:1931'>　而上以處為蹇也來碩如李泌之至靈武成碩大之</span>
<span class='tline' id='l97' data-llen='1931:1957'><a onclick="displayPageImage('KR1a0130', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1957:1980'>　功也利見大人從九五也諸爻不言吉而上言吉者</span>
<span class='tline' id='l99' data-llen='1980:2001'>　諸爻方在蹇中上則居蹇之極時將出于蹇矣</span>
<span class='tline' id='l100' data-llen='2001:2021'>象曰往蹇來碩志在内也利見大人以從貴也</span>
<span class='tline' id='l101' data-llen='2021:2044'>　萊按身在事外不欲與世相忘以濟世為志故曰志</span>
<span class='tline' id='l102' data-llen='2044:2061'>　在内五大人也上利見之故曰從貴</span>
<span class='tline' id='l103' data-llen='2061:2071'>䷧<span class='krp-note'>坎下/震上</span></span>
<span class='tline' id='l104' data-llen='2071:2094'>　程傳解序卦蹇者難也物不可以終難故受之以解</span>
<span class='tline' id='l105' data-llen='2094:2117'>　解者散也為卦震上坎下震動也坎險也動于險外</span>
<span class='tline' id='l106' data-llen='2117:2143'><a onclick="displayPageImage('KR1a0130', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2143:2150'>　出乎險也</span>
<span class='tline' id='l108' data-llen='2150:2174'>解利西南无所往其來復吉有攸往夙吉<span class='krp-note'>解音/蟹</span></span>
<span class='tline' id='l109' data-llen='2174:2197'>　萊按蹇解反對之卦解利西南者難既解矣故不言</span>
<span class='tline' id='l110' data-llen='2197:2220'>　東北之不利而但言西南之利也當斯時也使四方</span>
<span class='tline' id='l111' data-llen='2220:2243'>　底定而无所往也則來復其所一切與之休息吉也</span>
<span class='tline' id='l112' data-llen='2243:2266'>　如殘孽未盡而尚有所往也宜早往早復勿乆為煩</span>
<span class='tline' id='l113' data-llen='2266:2289'>　擾也武王克殷歸馬放牛即斯義也故革之上爻亦</span>
<span class='tline' id='l114' data-llen='2289:2312'>　垂征凶之戒　雲峰胡氏曰蹇言不利東北解不言</span>
<span class='tline' id='l115' data-llen='2312:2338'><a onclick="displayPageImage('KR1a0130', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2338:2361'>　者蹇方止于險中故言利平易不利險阻解已出險</span>
<span class='tline' id='l117' data-llen='2361:2384'>　外故但言平易之利不言險阻之不利大抵解之時</span>
<span class='tline' id='l118' data-llen='2384:2407'>　以平易為利畧有苛急即非利以安靜為吉乆為煩</span>
<span class='tline' id='l119' data-llen='2407:2414'>　擾即非吉</span>
<span class='tline' id='l120' data-llen='2414:2428'>彖曰解險以動動而免乎險解</span>
<span class='tline' id='l121' data-llen='2428:2451'>　隆山李氏曰以畫觀之四隂二陽坎險在前是為蹇</span>
<span class='tline' id='l122' data-llen='2451:2474'>　四隂二陽坎險已過是為解則解者蹇之反也以卦</span>
<span class='tline' id='l123' data-llen='2474:2497'>　觀之坎上震下為屯坎下震上為解則解者屯之反</span>
<span class='tline' id='l124' data-llen='2497:2523'><a onclick="displayPageImage('KR1a0130', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2523:2546'>　也屯者難之方興解則難之已散蹇之止于險下固</span>
<span class='tline' id='l126' data-llen='2546:2569'>　不若屯之動于險中屯之動于險中又不若解之動</span>
<span class='tline' id='l127' data-llen='2569:2576'>　于險外也</span>
<span class='tline' id='l128' data-llen='2576:2591'>解利西南往得衆<span class='krp-note'>叶/衷</span>也</span>
<span class='tline' id='l129' data-llen='2591:2614'>　程傳解難之道利在廣大平易以寛易而往濟解則</span>
<span class='tline' id='l130' data-llen='2614:2623'>　得衆心之歸也</span>
<span class='tline' id='l131' data-llen='2623:2633'>其來復吉乃得中也</span>
<span class='tline' id='l132' data-llen='2633:2656'>　進齋徐氏曰乃得中指二也盖天下禍亂已散來則</span>
<span class='tline' id='l133' data-llen='2656:2682'><a onclick="displayPageImage('KR1a0130', 'WYG', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2682:2702'>　復反于安静之域不事煩擾此以静而吉也</span>
<span class='tline' id='l135' data-llen='2702:2713'>有攸往夙吉往有功也</span>
<span class='tline' id='l136' data-llen='2713:2736'>　建安丘氏曰大抵處時方平者易緩除惡不盡者易</span>
<span class='tline' id='l137' data-llen='2736:2759'>　滋聖人於患難方平之際既不欲人以多事自疲又</span>
<span class='tline' id='l138' data-llen='2759:2771'>　不欲人以无事自怠也</span>
<span class='tline' id='l139' data-llen='2771:2794'>天地解而雷雨作雷雨作而百果草木皆甲拆解之時</span>
<span class='tline' id='l140' data-llen='2794:2799'>大矣哉</span>
<span class='tline' id='l141' data-llen='2799:2822'>　進齋徐氏曰雷雨作者氣之解也百果草木皆甲拆</span>
<span class='tline' id='l142' data-llen='2822:2848'><a onclick="displayPageImage('KR1a0130', 'WYG', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2848:2871'>　者形之解也形隨氣而解則屈者伸鬱者暢生意流</span>
<span class='tline' id='l144' data-llen='2871:2886'>　行充周普徧解之時其大矣哉</span>
<span class='tline' id='l145' data-llen='2886:2901'>象曰雷雨作解君子以赦過宥罪</span>
<span class='tline' id='l146' data-llen='2901:2924'>　萊按大難既解之後天下之有罪有過者多矣赦之</span>
<span class='tline' id='l147' data-llen='2924:2947'>　宥之固以布維新之政亦以安反側之心也時乃應</span>
<span class='tline' id='l148' data-llen='2947:2970'>　爾道亦宜然若董卓之難既平王允不赦傕汜所以</span>
<span class='tline' id='l149' data-llen='2970:2993'>　亂也安禄山之亂既定肅宗六等定罪藩鎮之所以</span>
<span class='tline' id='l150' data-llen='2993:2998'>　叛也</span>
<span class='tline' id='l151' data-llen='2998:3024'><a onclick="displayPageImage('KR1a0130', 'WYG', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3024:3030'>初六无咎</span>
<span class='tline' id='l153' data-llen='3030:3051'>　本義難既解矣以柔在下上有正應何咎之有</span>
<span class='tline' id='l154' data-llen='3051:3068'>象曰剛柔之際義无咎<span class='krp-note'>叶/九</span>也</span>
<span class='tline' id='l155' data-llen='3068:3091'>　中溪張氏曰居解之初患難方散之時也初才柔位</span>
<span class='tline' id='l156' data-llen='3091:3114'>　卑未能有為幸而初四相應剛柔交際以此處解揆</span>
<span class='tline' id='l157' data-llen='3114:3124'>　之于義自无咎也</span>
<span class='tline' id='l158' data-llen='3124:3137'>九二田獲三狐得黄矢貞吉</span>
<span class='tline' id='l159' data-llen='3137:3160'>　萊按蹇之往解之二往而為蹇之五也解之來蹇之</span>
<span class='tline' id='l160' data-llen='3160:3186'><a onclick="displayPageImage('KR1a0130', 'WYG', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3186:3209'>　五來而為解之二也兩爻皆言得中是蹇解二卦皆</span>
<span class='tline' id='l162' data-llen='3209:3232'>　以坎一陽之往來為重猶需訟二卦亦以坎一陽之</span>
<span class='tline' id='l163' data-llen='3232:3255'>　往來為重也難既解矣惟以去小人為急務二剛中</span>
<span class='tline' id='l164' data-llen='3255:3278'>　之才上應六五有去小人之權者程子曰田者去害</span>
<span class='tline' id='l165' data-llen='3278:3301'>　之事狐者邪媚之獸三狐指卦之三隂時之小人也</span>
<span class='tline' id='l166' data-llen='3301:3324'>　田而獲之得中直之道貞而吉也卦中言君子言公</span>
<span class='tline' id='l167' data-llen='3324:3331'>　皆指二也</span>
<span class='tline' id='l168' data-llen='3331:3348'>象曰九二貞吉得中道<span class='krp-note'>叶/斗</span>也</span>
<span class='tline' id='l169' data-llen='3348:3375'><a onclick="displayPageImage('KR1a0130', 'WYG', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3375:3387'>六三負且乗致冦至貞吝</span>
<span class='tline' id='l171' data-llen='3387:3410'>　萊按負且乗者小人而乗君子之器也夫小人何由</span>
<span class='tline' id='l172' data-llen='3410:3433'>　而乗君子之器哉盖大難既解之後有功者不必皆</span>
<span class='tline' id='l173' data-llen='3433:3456'>　有德之人也有位者不必皆有功之士也譬唐肅代</span>
<span class='tline' id='l174' data-llen='3456:3479'>　時安史之難既解少陵詩曰攀龍附鳳勢莫當天下</span>
<span class='tline' id='l175' data-llen='3479:3502'>　盡化為侯王又曰詩書遂牆壁奴僕且旌旄是也故</span>
<span class='tline' id='l176' data-llen='3502:3525'>　斯義于解之三爻發之貞吝先儒謂雖以正得之非</span>
<span class='tline' id='l177' data-llen='3525:3548'>　也若以正得之不為負且乗矣言雖拜爵公朝自以</span>
<span class='tline' id='l178' data-llen='3548:3575'><a onclick="displayPageImage('KR1a0130', 'WYG', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3575:3585'>　為榮然終可羞也</span>
<span class='tline' id='l180' data-llen='3585:3609'>象曰負且乗亦可醜也自我致戎又誰咎<span class='krp-note'>叶/九</span>也</span>
<span class='tline' id='l181' data-llen='3609:3632'>　萊按負且乗小人自以為榮由君子觀之但覺其可</span>
<span class='tline' id='l182' data-llen='3632:3655'>　醜而已小則為冦大則為戎不曰冦而曰戎者甚之</span>
<span class='tline' id='l183' data-llen='3655:3667'>　也用小人者盍思斯義</span>
<span class='tline' id='l184' data-llen='3667:3687'>九四解而拇朋至斯孚<span class='krp-note'>解佳買/反象同</span></span>
<span class='tline' id='l185' data-llen='3687:3710'>　程傳四大臣也下應初六拇在下而微者謂初也居</span>
<span class='tline' id='l186' data-llen='3710:3733'>　上位而親小人則賢人正士逺退矣斥去小人則君</span>
<span class='tline' id='l187' data-llen='3733:3760'><a onclick="displayPageImage('KR1a0130', 'WYG', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3760:3771'>　子之朋至而誠合矣</span>
<span class='tline' id='l189' data-llen='3771:3782'>象曰解而拇未當位也</span>
<span class='tline' id='l190' data-llen='3782:3805'>　東谷鄭氏曰四之所自處者不當宜小人之所附麗</span>
<span class='tline' id='l191' data-llen='3805:3828'>　也必解去之然後孚于其朋朋陽剛之類謂二也拇</span>
<span class='tline' id='l192' data-llen='3828:3851'>　在下之隂謂初也萊按程子謂拇為初鄭氏謂拇為</span>
<span class='tline' id='l193' data-llen='3851:3859'>　三鄭氏較勝</span>
<span class='tline' id='l194' data-llen='3859:3874'>六五君子維有解吉有孚于小人</span>
<span class='tline' id='l195' data-llen='3874:3897'>　建安丘氏曰險難小人之為也小人情狀最為不一</span>
<span class='tline' id='l196' data-llen='3897:3924'><a onclick="displayPageImage('KR1a0130', 'WYG', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3924:3947'>　狐以言其蠱惑隼以言其鷙害拇以言其附麗負且</span>
<span class='tline' id='l198' data-llen='3947:3970'>　乗以言其僭竊也盖生天下之難者莫甚于小人而</span>
<span class='tline' id='l199' data-llen='3970:3993'>　人君能解天下之難者莫大于君子唯六五之君得</span>
<span class='tline' id='l200' data-llen='3993:4016'>　君子以為解難之助此小人之所以心服而退聽也</span>
<span class='tline' id='l201' data-llen='4016:4039'>　　雙湖胡氏曰嘗觀卦體不吉諸爻雖得位以剛中</span>
<span class='tline' id='l202' data-llen='4039:4062'>　正之君㡬濟之不足蹇九五是也卦體既吉諸爻雖</span>
<span class='tline' id='l203' data-llen='4062:4085'>　不得位柔不中正之主亦處之有餘解六五是也以</span>
<span class='tline' id='l204' data-llen='4085:4105'>　知卦有吉凶實係卦體而不專係六爻明矣</span>
<span class='tline' id='l205' data-llen='4105:4132'><a onclick="displayPageImage('KR1a0130', 'WYG', '012-12a' );" name="012-12a" class="pb">[012-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4132:4144'>象曰君子有解小人退也</span>
<span class='tline' id='l207' data-llen='4144:4162'>上六公用射隼于髙墉之上獲之无不利</span>
<span class='tline' id='l208' data-llen='4162:4185'>　東谷鄭氏曰釋者多指公為上六遂失其義繫辭極</span>
<span class='tline' id='l209' data-llen='4185:4208'>　言藏器待時之美安有難解之時隂柔處上能具茲</span>
<span class='tline' id='l210' data-llen='4208:4231'>　美者乎公之非上六也明矣隼飛翔于上善為鷙害</span>
<span class='tline' id='l211' data-llen='4231:4254'>　指上之隂而言也墉内外之限在墉之上而未出乎</span>
<span class='tline' id='l212' data-llen='4254:4277'>　外指上之位而言也公射而去之則解道成矣萊按</span>
<span class='tline' id='l213' data-llen='4277:4300'>　鄭先生之說是也解之極動之終藏者可勿藏矣待</span>
<span class='tline' id='l214' data-llen='4300:4327'><a onclick="displayPageImage('KR1a0130', 'WYG', '012-12b' );" name="012-12b" class="pb">[012-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4327:4350'>　者可勿待矣獲之无不利所謂動而不括出而有獲</span>
<span class='tline' id='l216' data-llen='4350:4355'>　者也</span>
<span class='tline' id='l217' data-llen='4355:4367'>象曰公用射隼以解悖也</span>
<span class='tline' id='l218' data-llen='4367:4390'>　程傳至解終而未解者悖亂之大者也射之所以解</span>
<span class='tline' id='l219' data-llen='4390:4401'>　之也解則天下平矣</span>
<span class='tline' id='l220' data-llen='4401:4411'>䷨<span class='krp-note'>兊下/艮上</span></span>
<span class='tline' id='l221' data-llen='4411:4433'>　程傳損序卦解者緩也緩必有所失故受之以損</span>
<span class='tline' id='l222' data-llen='4433:4456'>　童溪王氏曰諸儒皆言損乾之九三益坤之上六此</span>
<span class='tline' id='l223' data-llen='4456:4483'><a onclick="displayPageImage('KR1a0130', 'WYG', '012-13a' );" name="012-13a" class="pb">[012-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4483:4506'>　誤于卦變之説而曰自泰來也夫八卦成列因而重</span>
<span class='tline' id='l225' data-llen='4506:4529'>　之則艮重兊為損豈坤重乾為泰復由泰而為損耶</span>
<span class='tline' id='l226' data-llen='4529:4552'>　萊按童溪之言是也雖然執變卦之説謂自泰來者</span>
<span class='tline' id='l227' data-llen='4552:4575'>　非也悟卦變之非而曰不自泰來則損彖傳曰損剛</span>
<span class='tline' id='l228' data-llen='4575:4598'>　益柔益彖傳曰天施地生非對乾坤而言耶雖以艮</span>
<span class='tline' id='l229' data-llen='4598:4621'>　重兊為損以巽重震為益而泰否損益有脈絡聯貫</span>
<span class='tline' id='l230' data-llen='4621:4644'>　之義焉何則上篇首乾坤下篇首咸恒乾坤天地也</span>
<span class='tline' id='l231' data-llen='4644:4667'>　咸恒夫婦也由乾坤而屯蒙需訟師比小畜履厯十</span>
<span class='tline' id='l232' data-llen='4667:4694'><a onclick="displayPageImage('KR1a0130', 'WYG', '012-13b' );" name="012-13b" class="pb">[012-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4694:4717'>　卦凡陽爻三十畫隂爻三十畫而為泰否由咸恒而</span>
<span class='tline' id='l234' data-llen='4717:4740'>　遯大壯晉明夷家人睽蹇解厯十卦凡陽爻三十畫</span>
<span class='tline' id='l235' data-llen='4740:4763'>　隂爻三十畫而為損益泰否者天地之合也損益者</span>
<span class='tline' id='l236' data-llen='4763:4786'>　夫婦之變也是泰否損益乃二篇遙對之卦六十四</span>
<span class='tline' id='l237' data-llen='4786:4809'>　卦中之闗鍵也故損益之成卦非從泰否而來而損</span>
<span class='tline' id='l238' data-llen='4809:4832'>　益之得名則對泰否而發義也其乾坤咸恒皆厯隂</span>
<span class='tline' id='l239' data-llen='4832:4855'>　陽六十畫而為泰否損益者以天道人事而言乃六</span>
<span class='tline' id='l240' data-llen='4855:4878'>　十年而甲子一週之義又按咸恒何以殊損益也曰</span>
<span class='tline' id='l241' data-llen='4878:4905'><a onclick="displayPageImage('KR1a0130', 'WYG', '012-14a' );" name="012-14a" class="pb">[012-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4905:4928'>　恒長男長女也咸少男少女也長男長女以道合也</span>
<span class='tline' id='l243' data-llen='4928:4950'>　合之乆為益少男少女以情合也合之乆為損也</span>
<span class='tline' id='l244' data-llen='4950:4973'>　堯峯汪氏曰上下經雖卦數不同而其卦往往遙對</span>
<span class='tline' id='l245' data-llen='4973:4996'>　咸恒與乾坤對損益與否泰對小過與頥對中孚與</span>
<span class='tline' id='l246' data-llen='4996:5019'>　大過對既未濟與坎離對上經主天道乾坤泰否剥</span>
<span class='tline' id='l247' data-llen='5019:5042'>　復坎離皆天道之自然者也下經主人事咸恒損益</span>
<span class='tline' id='l248' data-llen='5042:5065'>　夬姤既未濟皆人事之必至者也又曰乾坤者萬物</span>
<span class='tline' id='l249' data-llen='5065:5088'>　之男女也咸恒者一物之天地也泰否者乾坤之合</span>
<span class='tline' id='l250' data-llen='5088:5115'><a onclick="displayPageImage('KR1a0130', 'WYG', '012-14b' );" name="012-14b" class="pb">[012-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5115:5138'>　坎離則天地之所以泰否也損益者咸恒之變既未</span>
<span class='tline' id='l252' data-llen='5138:5161'>　濟則男女之所損益也否泰必相循環然後能立天</span>
<span class='tline' id='l253' data-llen='5161:5184'>　地使无水火則天地㡬于渾沌而并无所謂泰否矣</span>
<span class='tline' id='l254' data-llen='5184:5207'>　孔子曰天地絪緼萬物化醇此言水火之在天者也</span>
<span class='tline' id='l255' data-llen='5207:5230'>　損益亦必相循環然後能成男女使无水火男女㡬</span>
<span class='tline' id='l256' data-llen='5230:5253'>　于冥頑而并无所謂損益矣孔子曰男女搆精萬物</span>
<span class='tline' id='l257' data-llen='5253:5276'>　化生此言水火之在人者也天道相禪而不已人事</span>
<span class='tline' id='l258' data-llen='5276:5299'>　相因而不絶則皆水火為之也是故天地消息于水</span>
<span class='tline' id='l259' data-llen='5299:5326'><a onclick="displayPageImage('KR1a0130', 'WYG', '012-15a' );" name="012-15a" class="pb">[012-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5326:5342'>　火之中男女亦死生于水火之中</span>
<span class='tline' id='l261' data-llen='5342:5365'>損有孚元吉无咎可貞利有攸往曷之用二簋可用享</span>
<span class='tline' id='l262' data-llen='5365:5388'>　萊按雜卦曰損益盛衰之始也則損民之事國之衰</span>
<span class='tline' id='l263' data-llen='5388:5411'>　也可不慎乎孚信也不得已而損民民能信我之非</span>
<span class='tline' id='l264' data-llen='5411:5434'>　厲已也繫辭曰定其交而後求是也如是則元吉无</span>
<span class='tline' id='l265' data-llen='5434:5457'>　咎可貞利有攸往矣然既不得已而取之亦當不得</span>
<span class='tline' id='l266' data-llen='5457:5480'>　已而用之雖祭享大事二簋可用况他事乎後世取</span>
<span class='tline' id='l267' data-llen='5480:5494'>　之盡錙銖用之如泥沙何哉</span>
<span class='tline' id='l268' data-llen='5494:5521'><a onclick="displayPageImage('KR1a0130', 'WYG', '012-15b' );" name="012-15b" class="pb">[012-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5521:5539'>彖曰損損下益上其道上行<span class='krp-note'>叶/杭</span></span>
<span class='tline' id='l270' data-llen='5539:5562'>　開封耿氏曰貴以賤為木髙以下為基故益下則下</span>
<span class='tline' id='l271' data-llen='5562:5577'>　與上俱益損下則下與上俱損</span>
<span class='tline' id='l272' data-llen='5577:5593'>損而有孚元吉无咎可貞利有攸往</span>
<span class='tline' id='l273' data-llen='5593:5616'>　進齋徐氏曰卦辭曰損有孚彖辭曰損而有孚加一</span>
<span class='tline' id='l274' data-llen='5616:5626'>　而字其義曉然矣</span>
<span class='tline' id='l275' data-llen='5626:5649'>曷之用二簋可用享二簋應有時損剛益柔有時損益</span>
<span class='tline' id='l276' data-llen='5649:5657'>盈虛與時偕行</span>
<span class='tline' id='l277' data-llen='5657:5684'><a onclick="displayPageImage('KR1a0130', 'WYG', '012-16a' );" name="012-16a" class="pb">[012-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5684:5707'>　萊按孔子懼後世誤認二簋可用享而享祀之不豐</span>
<span class='tline' id='l279' data-llen='5707:5730'>　也故補出二簋應有時因時之一字推原損益成卦</span>
<span class='tline' id='l280' data-llen='5730:5753'>　之由亦有時也損剛者損乾之三而為兊益柔者益</span>
<span class='tline' id='l281' data-llen='5753:5776'>　坤之上而為艮也有時者乾坤厯六十畫而為泰否</span>
<span class='tline' id='l282' data-llen='5776:5799'>　咸恒厯六十畫而為損益非時為之耶推之一切損</span>
<span class='tline' id='l283' data-llen='5799:5821'>　益盈虚皆時也故益曰與時偕行損曰與時偕行</span>
<span class='tline' id='l284' data-llen='5821:5837'>象曰山下有澤損君子以懲忿窒欲</span>
<span class='tline' id='l285' data-llen='5837:5854'>　本義君子脩身所當損者莫切于此</span>
<span class='tline' id='l286' data-llen='5854:5881'><a onclick="displayPageImage('KR1a0130', 'WYG', '012-16b' );" name="012-16b" class="pb">[012-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5881:5894'>初九已事遄往无咎酌損之</span>
<span class='tline' id='l288' data-llen='5894:5917'>　萊按初在下民之象也損下益上之時當已己之事</span>
<span class='tline' id='l289' data-llen='5917:5940'>　速往益上无咎之道也然在上者當斟酌而損之勿</span>
<span class='tline' id='l290' data-llen='5940:5963'>　浚削也曰已事遄往示為下者急公之義也曰酌損</span>
<span class='tline' id='l291' data-llen='5963:5976'>　之示為上者恤下之仁也</span>
<span class='tline' id='l292' data-llen='5976:5988'>象曰已事遄往尚合志也</span>
<span class='tline' id='l293' data-llen='5988:6011'>　萊按下有急公之義則志合乎君上有恤下之仁則</span>
<span class='tline' id='l294' data-llen='6011:6034'>　志合乎民故曰合志尚指上九盖上以弗損益之為</span>
<span class='tline' id='l295' data-llen='6034:6061'><a onclick="displayPageImage('KR1a0130', 'WYG', '012-17a' );" name="012-17a" class="pb">[012-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6061:6068'>　大得志也</span>
<span class='tline' id='l297' data-llen='6068:6080'>九二利貞征凶弗損益之</span>
<span class='tline' id='l298' data-llen='6080:6103'>　萊按損下益上之時為臣者但知剥民以奉君非貞</span>
<span class='tline' id='l299' data-llen='6103:6126'>　也故有利貞之戒若剥民奉君以往凶之道也民為</span>
<span class='tline' id='l300' data-llen='6126:6149'>　邦本本固邦寧惟弗損于民乃所以有益于國也言</span>
<span class='tline' id='l301' data-llen='6149:6157'>　利之臣戒諸</span>
<span class='tline' id='l302' data-llen='6157:6170'>象曰九二利貞中以為志也</span>
<span class='tline' id='l303' data-llen='6170:6188'>六三三人行則損一人一人行則損其友</span>
<span class='tline' id='l304' data-llen='6188:6215'><a onclick="displayPageImage('KR1a0130', 'WYG', '012-17b' );" name="012-17b" class="pb">[012-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6215:6238'>　萊按繫辭之釋茲爻也曷言乎天地絪緼萬物化醇</span>
<span class='tline' id='l306' data-llen='6238:6261'>　也泰否者天地之交也曷言乎男女搆精萬物化生</span>
<span class='tline' id='l307' data-llen='6261:6284'>　也損益者咸恒之變也曷為乎見于損之三也損三</span>
<span class='tline' id='l308' data-llen='6284:6307'>　則為兊益上則為艮兊艮相合男女搆精盡天地交</span>
<span class='tline' id='l309' data-llen='6307:6330'>　感之義成萬物化育之功故曰得其友也平甫項氏</span>
<span class='tline' id='l310' data-llen='6330:6353'>　曰六三不可以不損也六三損則初二四五三上皆</span>
<span class='tline' id='l311' data-llen='6353:6370'>　得成耦極天地男女之義不過如此</span>
<span class='tline' id='l312' data-llen='6370:6386'>象曰一人行三則疑<span class='krp-note'>叶/義</span>也</span>
<span class='tline' id='l313' data-llen='6386:6413'><a onclick="displayPageImage('KR1a0130', 'WYG', '012-18a' );" name="012-18a" class="pb">[012-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6413:6436'>　萊按三兊之主上艮之主少男少女夫婦之道貴于</span>
<span class='tline' id='l315' data-llen='6436:6459'>　專一若三人行則疑于所主矣故繫辭以致一之説</span>
<span class='tline' id='l316' data-llen='6459:6464'>　釋之</span>
<span class='tline' id='l317' data-llen='6464:6477'>六四損其疾使遄有喜无咎</span>
<span class='tline' id='l318' data-llen='6477:6500'>　萊按疾過也四大臣之位當損下之時以柔居柔非</span>
<span class='tline' id='l319' data-llen='6500:6523'>　能有所匡救者四之過四之疾也初之損損己以益</span>
<span class='tline' id='l320' data-llen='6523:6546'>　上也二之損弗損于民以益國也三之損損陽以益</span>
<span class='tline' id='l321' data-llen='6546:6569'>　隂也四曷損乎所貴損其疾而已程子曰人之損過</span>
<span class='tline' id='l322' data-llen='6569:6596'><a onclick="displayPageImage('KR1a0130', 'WYG', '012-18b' );" name="012-18b" class="pb">[012-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6596:6614'>　惟患不速速則不至于深過為可喜也</span>
<span class='tline' id='l324' data-llen='6614:6630'>象曰損其疾亦可喜<span class='krp-note'>叶/戲</span>也</span>
<span class='tline' id='l325' data-llen='6630:6646'>六五或益之十朋之龜弗克違元吉</span>
<span class='tline' id='l326' data-llen='6646:6669'>　萊按損之五益之二皆曰或益之十朋之龜弗克違</span>
<span class='tline' id='l327' data-llen='6669:6692'>　何哉十朋之龜大寳也大寳何象焉曰聖人之大寳</span>
<span class='tline' id='l328' data-llen='6692:6715'>　曰位也益之二在下而受上非常之益禪代以前事</span>
<span class='tline' id='l329' data-llen='6715:6738'>　也損之五在上而受下非常之益踐阼以後事也曰</span>
<span class='tline' id='l330' data-llen='6738:6761'>　或不期而至也曰弗克違受之非得已也益之二臣</span>
<span class='tline' id='l331' data-llen='6761:6788'><a onclick="displayPageImage('KR1a0130', 'WYG', '012-19a' );" name="012-19a" class="pb">[012-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6788:6811'>　位也故以永貞戒之損之五君位也故以元吉慶之</span>
<span class='tline' id='l333' data-llen='6811:6831'>　然皆天為之也故益二曰享帝損五曰上祐</span>
<span class='tline' id='l334' data-llen='6831:6848'>象曰六五元吉自上祐<span class='krp-note'>叶/避</span>也</span>
<span class='tline' id='l335' data-llen='6848:6868'>上九弗損益之无咎貞吉利有攸往得臣无家</span>
<span class='tline' id='l336' data-llen='6868:6891'>　萊按二曰弗損益之勉之也上曰弗損益之幸之也</span>
<span class='tline' id='l337' data-llen='6891:6914'>　上居損之極極則當變時移事易損下者將變而為</span>
<span class='tline' id='l338' data-llen='6914:6937'>　益下也弗損益之所謂惠而不費者无咎也貞也吉</span>
<span class='tline' id='l339' data-llen='6937:6960'>　也利有攸往也彖之義備于爻矣東谷鄭氏曰得臣</span>
<span class='tline' id='l340' data-llen='6960:6987'><a onclick="displayPageImage('KR1a0130', 'WYG', '012-19b' );" name="012-19b" class="pb">[012-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='6987:7009'>　无家者施益則得民之歸非有逺近内外之間也</span>
<span class='tline' id='l342' data-llen='7009:7021'>象曰弗損益之大得志也</span>
<span class='tline' id='l343' data-llen='7021:7044'>　萊按君子以益下為志二有此志者上則行其志矣</span>
<span class='tline' id='l344' data-llen='7044:7052'>　故曰大得志</span>
<span class='tline' id='l345' data-llen='7052:7062'>䷩<span class='krp-note'>震下/巽上</span></span>
<span class='tline' id='l346' data-llen='7062:7085'>　程傳益序卦損而不已必益故受之以益盛衰損益</span>
<span class='tline' id='l347' data-llen='7085:7108'>　如循環損極必益理之自然益所以繼損也　隆山</span>
<span class='tline' id='l348' data-llen='7108:7131'>　李氏曰益者損卦之反也損卦兊在下本乾體天下</span>
<span class='tline' id='l349' data-llen='7131:7158'><a onclick="displayPageImage('KR1a0130', 'WYG', '012-20a' );" name="012-20a" class="pb">[012-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7158:7182'>　富實之象也乾陽在下損乾之九三以益坤于上則是</span>
<span class='tline' id='l351' data-llen='7182:7205'>　損下之陽以益上之隂也益卦巽在上本乾體朝廷</span>
<span class='tline' id='l352' data-llen='7205:7228'>　富貴之象也乾陽在上損乾之九四以益坤于下則</span>
<span class='tline' id='l353' data-llen='7228:7251'>　是損上之實以益下之虚者也下實而上虚則損下</span>
<span class='tline' id='l354' data-llen='7251:7274'>　以益上上實而下虚則損上而益下上下相交更為</span>
<span class='tline' id='l355' data-llen='7274:7297'>　損益其道一也而損下益上則謂之損損上益下則</span>
<span class='tline' id='l356' data-llen='7297:7320'>　謂之益何也古之聖賢富厚之資寧使在民而不在</span>
<span class='tline' id='l357' data-llen='7320:7343'>　已儉薄之用寧使在已而不在民盖肥已瘠人者民</span>
<span class='tline' id='l358' data-llen='7343:7370'><a onclick="displayPageImage('KR1a0130', 'WYG', '012-20b' );" name="012-20b" class="pb">[012-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7370:7393'>　貧而已无所寄已雖瘠而天下肥者民樂而吾亦无</span>
<span class='tline' id='l360' data-llen='7393:7416'>　憂故損下以自益君子以為損自損以益下君子以</span>
<span class='tline' id='l361' data-llen='7416:7439'>　為益也　平甫項氏曰山吸澤之氣亦損下也風助</span>
<span class='tline' id='l362' data-llen='7439:7449'>　雷之威亦益下也</span>
<span class='tline' id='l363' data-llen='7449:7460'>益利有攸往利涉大川</span>
<span class='tline' id='l364' data-llen='7460:7483'>　程傳益者益于天下之道也故利有攸往益之道可</span>
<span class='tline' id='l365' data-llen='7483:7495'>　以濟險難利涉大川也</span>
<span class='tline' id='l366' data-llen='7495:7516'>彖曰益損上益下民説无疆自上下下其道大光</span>
<span class='tline' id='l367' data-llen='7516:7543'><a onclick="displayPageImage('KR1a0130', 'WYG', '012-21a' );" name="012-21a" class="pb">[012-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7543:7566'>　萊按損之義損三以益上也益之義損四以益初也</span>
<span class='tline' id='l369' data-llen='7566:7589'>　益之四損之三也益之初損之上也損上卦之四益</span>
<span class='tline' id='l370' data-llen='7589:7612'>　下卦之初曰損上益下也以上卦之下下而為下卦</span>
<span class='tline' id='l371' data-llen='7612:7635'>　之下曰自上下下也平甫項氏曰以利言之損上益</span>
<span class='tline' id='l372' data-llen='7635:7655'>　下則民情悦以道言之自上下下則君道光</span>
<span class='tline' id='l373' data-llen='7655:7670'>利有攸往中正有慶<span class='krp-note'>叶/腔</span></span>
<span class='tline' id='l374' data-llen='7670:7693'>　萊按指二五也益以興利君臣皆有中正之德何往</span>
<span class='tline' id='l375' data-llen='7693:7703'>　而不利是可慶也</span>
<span class='tline' id='l376' data-llen='7703:7730'><a onclick="displayPageImage('KR1a0130', 'WYG', '012-21b' );" name="012-21b" class="pb">[012-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7730:7745'>利涉大川木道乃行<span class='krp-note'>叶/杭</span></span>
<span class='tline' id='l378' data-llen='7745:7768'>　萊按中孚利涉大川曰乗木舟虚益利涉大川曰木</span>
<span class='tline' id='l379' data-llen='7768:7778'>　道乃行巽為木也</span>
<span class='tline' id='l380' data-llen='7778:7788'>益動而巽日進无疆</span>
<span class='tline' id='l381' data-llen='7788:7811'>　萊按以二體言動而巽也動則不懈巽則善入德業</span>
<span class='tline' id='l382' data-llen='7811:7819'>　所以日進也</span>
<span class='tline' id='l383' data-llen='7819:7829'>天施地生其益无方</span>
<span class='tline' id='l384' data-llen='7829:7852'>　隆山李氏曰天施地生指乾坤初體而言也乾施一</span>
<span class='tline' id='l385' data-llen='7852:7879'><a onclick="displayPageImage('KR1a0130', 'WYG', '012-22a' );" name="012-22a" class="pb">[012-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='7879:7902'>　陽以益于下而為震坤以一隂上應于乾之生育而</span>
<span class='tline' id='l387' data-llen='7902:7925'>　為巽上施下生二者相濟无所不被故曰其益无方</span>
<span class='tline' id='l388' data-llen='7925:7940'>凡益之道與時偕行<span class='krp-note'>叶/杭</span></span>
<span class='tline' id='l389' data-llen='7940:7963'>　萊按彖傳莫詳于益而未盡也又曰凡益之道與時</span>
<span class='tline' id='l390' data-llen='7963:7984'>　偕行損三言時又于益申言之時之義大矣哉</span>
<span class='tline' id='l391' data-llen='7984:8002'>象曰風雷益君子以見善則遷有過則改</span>
<span class='tline' id='l392' data-llen='8002:8023'>　本義風雷之勢交相助益遷善改過益之大者</span>
<span class='tline' id='l393' data-llen='8023:8036'>初九利用為大作元吉无咎</span>
<span class='tline' id='l394' data-llen='8036:8063'><a onclick="displayPageImage('KR1a0130', 'WYG', '012-22b' );" name="012-22b" class="pb">[012-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8063:8086'>　進齋徐氏曰初剛在下為動之主益之時受上之益</span>
<span class='tline' id='l396' data-llen='8086:8109'>　者也宜用之為大有作興之事然位卑志剛力小任</span>
<span class='tline' id='l397' data-llen='8109:8132'>　重則有所不堪唯處之當用之審大善而吉乃可无</span>
<span class='tline' id='l398' data-llen='8132:8155'>　咎苟輕用敗事无益有害皆為有咎也　馮氏曰元</span>
<span class='tline' id='l399' data-llen='8155:8178'>　者震初九之象也益之爻用享帝用凶事用遷國皆</span>
<span class='tline' id='l400' data-llen='8178:8195'>　大有作為之卦故曰益以興利是也</span>
<span class='tline' id='l401' data-llen='8195:8213'>象曰元吉无咎下不厚事<span class='krp-note'>叶/時</span>也</span>
<span class='tline' id='l402' data-llen='8213:8235'>　本義下本不當任厚事故不如是不足以塞咎也</span>
<span class='tline' id='l403' data-llen='8235:8262'><a onclick="displayPageImage('KR1a0130', 'WYG', '012-23a' );" name="012-23a" class="pb">[012-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8262:8285'>六二或益之十朋之龜弗克違永貞吉王用享于帝吉</span>
<span class='tline' id='l405' data-llen='8285:8308'>　萊按二臣道也爻辭與損五同二非王也享帝之吉</span>
<span class='tline' id='l406' data-llen='8308:8331'>　何以稱焉盖在下而受上非常之益其舜禹禪代之</span>
<span class='tline' id='l407' data-llen='8331:8354'>　象乎損益以反對為義益之二上而為損之五非禪</span>
<span class='tline' id='l408' data-llen='8354:8377'>　代之義耶故或益之十朋之龜弗克違兩爻同也損</span>
<span class='tline' id='l409' data-llen='8377:8400'>　五弗克違而元吉者君道也益二弗克違而永貞吉</span>
<span class='tline' id='l410' data-llen='8400:8423'>　者戒以終守臣道也迨享帝而吉則天與之矣使之</span>
<span class='tline' id='l411' data-llen='8423:8446'>　主祭而百神享之是也益二曰享帝損五曰上祐皆</span>
<span class='tline' id='l412' data-llen='8446:8473'><a onclick="displayPageImage('KR1a0130', 'WYG', '012-23b' );" name="012-23b" class="pb">[012-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8473:8496'>　天與之義亦天子不能以天下與人之義曰或益之</span>
<span class='tline' id='l414' data-llen='8496:8519'>　不期而得也孔子曰自外來若宋太祖即位之詔出</span>
<span class='tline' id='l415' data-llen='8519:8539'>　諸袖中非自外來也王莽符命豈弗克違者</span>
<span class='tline' id='l416' data-llen='8539:8555'>象曰或益之自外來<span class='krp-note'>叶/離</span>也</span>
<span class='tline' id='l417' data-llen='8555:8568'>　本義或者衆无定主之辭</span>
<span class='tline' id='l418' data-llen='8568:8587'>六三益之用凶事无咎有孚中行告公用圭</span>
<span class='tline' id='l419' data-llen='8587:8610'>　萊按三多凶故取益用凶事之象凶事者遺大投艱</span>
<span class='tline' id='l420' data-llen='8610:8633'>　除殘戡亂之類古者命將出師而鑿凶門此其義也</span>
<span class='tline' id='l421' data-llen='8633:8660'><a onclick="displayPageImage('KR1a0130', 'WYG', '012-24a' );" name="012-24a" class="pb">[012-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='8660:8683'>　凶事何以益也除殘戡亂益之大者遺大投艱亦有</span>
<span class='tline' id='l423' data-llen='8683:8706'>　增益其所不能之義无咎與師之毒天下而民從之</span>
<span class='tline' id='l424' data-llen='8706:8729'>　吉又何咎矣叅看天下事不信不中未有能濟者有</span>
<span class='tline' id='l425' data-llen='8729:8752'>　孚中行則可告成功于公而用圭矣用圭受封爵之</span>
<span class='tline' id='l426' data-llen='8752:8757'>　賞也</span>
<span class='tline' id='l427' data-llen='8757:8769'>象曰益用凶事固有之也</span>
<span class='tline' id='l428' data-llen='8769:8781'>　萊按三多凶故曰固有</span>
<span class='tline' id='l429' data-llen='8781:8796'>六四中行告公從利用為依遷國</span>
<span class='tline' id='l430' data-llen='8796:8823'><a onclick="displayPageImage('KR1a0130', 'WYG', '012-24b' );" name="012-24b" class="pb">[012-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='8823:8846'>　萊按三四皆不中故有中行之戒四大臣之位以益</span>
<span class='tline' id='l432' data-llen='8846:8869'>　下之事告之于公惟中行是以從也從者何事也曰</span>
<span class='tline' id='l433' data-llen='8869:8892'>　遷國也曷言乎遷國也雲峯胡氏曰四自上而遷于</span>
<span class='tline' id='l434' data-llen='8892:8915'>　初初自下而遷于四坤為國有遷國之象焉夫遷國</span>
<span class='tline' id='l435' data-llen='8915:8938'>　所以益民也太王之去邠盤庚之去亳皆益民之大</span>
<span class='tline' id='l436' data-llen='8938:8961'>　者故周公于益四發遷國之義　平甫項氏曰遷國</span>
<span class='tline' id='l437' data-llen='8961:8984'>　必有依也周之遷也依晉鄭邢衞之遷也依齊得其</span>
<span class='tline' id='l438' data-llen='8984:9007'>　所依也許之遷也依楚蔡之遷也依吳失其所依也</span>
<span class='tline' id='l439' data-llen='9007:9034'><a onclick="displayPageImage('KR1a0130', 'WYG', '012-25a' );" name="012-25a" class="pb">[012-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9034:9044'>　蔡氏曰依依五也</span>
<span class='tline' id='l441' data-llen='9044:9060'>象曰告公從以益志<span class='krp-note'>叶/芝</span>也</span>
<span class='tline' id='l442' data-llen='9060:9076'>　萊按以益民為志公之所以從也</span>
<span class='tline' id='l443' data-llen='9076:9093'>九五有孚惠心勿問元吉有孚惠我德</span>
<span class='tline' id='l444' data-llen='9093:9116'>　隆山李氏曰剛中有孚象惠心者非可人給而家養</span>
<span class='tline' id='l445' data-llen='9116:9139'>　之也聖人之仁如一氣之春舉斯加彼使欲富夀安</span>
<span class='tline' id='l446' data-llen='9139:9162'>　佚之心皆遂所欲也我之所惠以心則人之感惠以</span>
<span class='tline' id='l447' data-llen='9162:9168'>　為德矣</span>
<span class='tline' id='l448' data-llen='9168:9195'><a onclick="displayPageImage('KR1a0130', 'WYG', '012-25b' );" name="012-25b" class="pb">[012-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9195:9218'>　萊按曰有孚益下者貴有其誠也曰惠心益下者不</span>
<span class='tline' id='l450' data-llen='9218:9226'>　徒有其政也</span>
<span class='tline' id='l451' data-llen='9226:9250'>象曰有孚惠心勿問之矣惠我德大得志<span class='krp-note'>叶/芝</span>也</span>
<span class='tline' id='l452' data-llen='9250:9273'>　萊按損益凡五言志損初曰上合志二曰中以為志</span>
<span class='tline' id='l453' data-llen='9273:9296'>　上曰大得志益四曰益志五曰大得志是益下者君</span>
<span class='tline' id='l454' data-llen='9296:9319'>　子之志也損下者豈君子之志哉故益以益下為得</span>
<span class='tline' id='l455' data-llen='9319:9332'>　志損以弗損于下為得志</span>
<span class='tline' id='l456' data-llen='9332:9347'>上九莫益之或擊之立心勿恒凶</span>
<span class='tline' id='l457' data-llen='9347:9374'><a onclick="displayPageImage('KR1a0130', 'WYG', '012-26a' );" name="012-26a" class="pb">[012-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='9374:9397'>　萊按上下之心相應也五有孚于下故下亦有孚于</span>
<span class='tline' id='l459' data-llen='9397:9420'>　五若上九者居益之極極則當變是上无益下之心</span>
<span class='tline' id='l460' data-llen='9420:9443'>　而求益于下者无厭下之所以莫益也撫我則后虐</span>
<span class='tline' id='l461' data-llen='9443:9466'>　我則讐非唯莫益而且或擊之也東谷鄭氏曰巽極</span>
<span class='tline' id='l462' data-llen='9466:9488'>　而居之以剛在上而下繫于動是之謂立心勿恒</span>
<span class='tline' id='l463' data-llen='9488:9510'>象曰莫益之偏辭也或擊之自外來<span class='krp-note'>叶/離</span>也</span>
<span class='tline' id='l464' data-llen='9510:9533'>　東谷鄭氏曰身不安而動心不易而語交不定而求</span>
<span class='tline' id='l465' data-llen='9533:9556'>　皆偏也偏者知責人而不知自責也剥下者自謂下</span>
<span class='tline' id='l466' data-llen='9556:9583'><a onclick="displayPageImage('KR1a0130', 'WYG', '012-26b' );" name="012-26b" class="pb">[012-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='9583:9602'>　之莫已何也擊自外來非其意之所及者</span>
<span class='tline' id='l468' data-llen='9602:9605'>　</span>
<span class='tline' id='l469' data-llen='9605:9608'>　</span>
<span class='tline' id='l470' data-llen='9608:9611'>　</span>
<span class='tline' id='l471' data-llen='9611:9614'>　</span>
<span class='tline' id='l472' data-llen='9614:9617'>　</span>
<span class='tline' id='l473' data-llen='9617:9620'>　</span>
<span class='tline' id='l474' data-llen='9620:9628'>　易俟卷十二</span>
</p>
<p>
</p>
  </div>
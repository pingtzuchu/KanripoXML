<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0016', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　慈湖詩傳卷二　　　　　　宋　楊簡　撰</span><br/>
<span class='tline' id='l10' data-llen='210:214'>召南</span><br/>
<span class='tline' id='l11' data-llen='214:237'>維鵲有巢維鳩居之之子于歸百兩御之維鵲有巢維</span><br/>
<span class='tline' id='l12' data-llen='237:260'>鳩方之之子于歸百兩將之維鵲有巢維鳩盈之之子</span><br/>
<span class='tline' id='l13' data-llen='260:268'>于歸百兩成之</span><br/>
<span class='tline' id='l14' data-llen='268:291'>　孔子曰歸妹天地之大義也人知夫婦之即天地則</span><br/>
<span class='tline' id='l15' data-llen='291:314'>　一而不二正而不邪化生而無為為序者不明乎道</span><br/>
<span class='tline' id='l16' data-llen='314:340'><a onclick="displayPageImage('KR1c0016', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='340:363'>　故不足於此詩而於詩外起説曰夫人之徳也德如</span><br/>
<span class='tline' id='l18' data-llen='363:386'>　鳲鳩又及於國君積行累功如此為周南召南而欲</span><br/>
<span class='tline' id='l19' data-llen='386:409'>　不正牆面不可得矣爾雅釋鳥云鳲鳩鴶鵴郭云布</span><br/>
<span class='tline' id='l20' data-llen='409:432'>　穀未安音如布榖者不居鵲巢音如鴶鵴者乃居鵲</span><br/>
<span class='tline' id='l21' data-llen='432:455'>　巢是為鴝鵒魯昭公三十五年鴝鵒來巢而公如乾</span><br/>
<span class='tline' id='l22' data-llen='455:478'>　侯終於乾侯此亦假他巢之應也故文成之世已有</span><br/>
<span class='tline' id='l23' data-llen='478:501'>　童謡曰鴝鵒跦跦公在乾侯矧鴝鵒亦鴶鵴之音凡</span><br/>
<span class='tline' id='l24' data-llen='501:524'>　鳥名多用其音埤蒼云鴶鵴方言云戴勝今審究戴</span><br/>
<span class='tline' id='l25' data-llen='524:550'><a onclick="displayPageImage('KR1c0016', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='550:573'>　勝首有竦毛鴝鵒亦有之而鴝鵒身色黒戴勝身色</span><br/>
<span class='tline' id='l27' data-llen='573:596'>　毼而稍長大豈埤蒼攷之未審與布榖一名穫榖其</span><br/>
<span class='tline' id='l28' data-llen='596:619'>　音渾然鴝鵒其音亟然穫榖色毼頸有斑者李氏亦</span><br/>
<span class='tline' id='l29' data-llen='619:659'>　以鳲鳩為鴝鵒<span class='krp-note'>按樓鑰云多識鳥獸草木之召玫之/當如此詳宻鳲鳩之為鸜鵒甚明浙</span></span><br/>
<span class='tline' id='l30' data-llen='659:705'>　<span class='krp-note'>人呼為八哥兒川人呼為阿八所謂音如布榖者乃/今班鳩俗謂之步姑其性雖拙粗能為巢戴勝首有</span></span><br/>
<span class='tline' id='l31' data-llen='705:751'>　<span class='krp-note'>竦毛向後鴝鵒竦毛直上又自不同鳲鳩之刺不一/正所謂鴝鵒也郭景純云布榖固已失之歐公言拙</span></span><br/>
<span class='tline' id='l32' data-llen='751:785'>　<span class='krp-note'>鳩亟然不知此乃鴝鵒/吕氏具載皆未當也</span>毛詩傳曰百兩百乘也諸侯</span><br/>
<span class='tline' id='l33' data-llen='785:808'>　之子嫁於諸侯送御皆百乘疏云書序云武王戎車</span><br/>
<span class='tline' id='l34' data-llen='808:834'><a onclick="displayPageImage('KR1c0016', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='834:857'>　三百兩皆以一乘為一兩風俗通以為車有兩輪故</span><br/>
<span class='tline' id='l36' data-llen='857:880'>　稱兩鄭箋云御迎也毛傳云將送也方有之也盈滿</span><br/>
<span class='tline' id='l37' data-llen='880:903'>　也子貢方人謂此方人物也此姪娣相比故云方歟</span><br/>
<span class='tline' id='l38' data-llen='903:926'>　婦人謂嫁曰歸成之成其禮歟觀是詩惟言婚姻夫</span><br/>
<span class='tline' id='l39' data-llen='926:949'>　婦之禮鳩居鵲巢如婦來居夫室不必推言均一之</span><br/>
<span class='tline' id='l40' data-llen='949:972'>　徳毛傳惟言鳲鳩不自為巢居鵲之成巢不言鳲鳩</span><br/>
<span class='tline' id='l41' data-llen='972:995'>　均一之徳獨衞宏之序與鄭康成之箋言之鳲鳩誠</span><br/>
<span class='tline' id='l42' data-llen='995:1018'>　有均一之徳其在此詩則或可畧言不可專言蓋此</span><br/>
<span class='tline' id='l43' data-llen='1018:1044'><a onclick="displayPageImage('KR1c0016', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1044:1067'>　詩於均一之意不甚著而婚姻之禮甚詳衞鄭不深</span><br/>
<span class='tline' id='l45' data-llen='1067:1090'>　信婚姻即天地之大義故不足焉而諄諄外求其義</span><br/>
<span class='tline' id='l46' data-llen='1090:1113'>　此不可不辨所辨非小故蓋明三百篇思無邪之大</span><br/>
<span class='tline' id='l47' data-llen='1113:1136'>　道剖學者正面之牆　補音云居姬御切周易屯見</span><br/>
<span class='tline' id='l48' data-llen='1136:1159'>　而不失其居蒙雜而著韋元成復玷詩昔我之隊畏</span><br/>
<span class='tline' id='l49' data-llen='1159:1182'>　不此居今我度兹戚戚其懼揚子雲衞尉箴茫茫上</span><br/>
<span class='tline' id='l50' data-llen='1182:1205'>　天崇髙其居設置山險晝為防禦張衡西京賦外有</span><br/>
<span class='tline' id='l51' data-llen='1205:1228'>　蘭臺金馬遞宿迭居次有天禄石渠校文之處博雅</span><br/>
<span class='tline' id='l52' data-llen='1228:1254'><a onclick="displayPageImage('KR1c0016', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1254:1277'>　注云凥几聲今居乃箕倨字也居慮切故補音用王</span><br/>
<span class='tline' id='l54' data-llen='1277:1300'>　肅讀魚據切簡謂居有姬音者姑慈切今方言有之</span><br/>
<span class='tline' id='l55' data-llen='1300:1323'>　則去聲姑自切矣御即迓之方音聘禮以訝為梧梧</span><br/>
<span class='tline' id='l56' data-llen='1323:1346'>　御同音特髙下不同耳居姑自切庶於迓音通豈至</span><br/>
<span class='tline' id='l57' data-llen='1346:1359'>　漢世始轉而為魚據切歟</span><br/>
<span class='tline' id='l58' data-llen='1359:1382'>于以采蘩于沼于沚于以用之公侯之事于以采蘩于</span><br/>
<span class='tline' id='l59' data-llen='1382:1405'>澗之中于以用之公侯之宫被之僮僮夙夜在公被之</span><br/>
<span class='tline' id='l60' data-llen='1405:1413'>祁祁薄言還歸</span><br/>
<span class='tline' id='l61' data-llen='1413:1439'><a onclick="displayPageImage('KR1c0016', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1439:1462'>　被皮寄反僮音同祁巨私反　此供祭祀之心勤敬</span><br/>
<span class='tline' id='l63' data-llen='1462:1485'>　之心即道心即聖賢之心即天地鬼神之心毛傳蘩</span><br/>
<span class='tline' id='l64' data-llen='1485:1508'>　皤蒿也于於沼池沚渚也公侯夫人執蘩菜以助祭</span><br/>
<span class='tline' id='l65' data-llen='1508:1531'>　爾雅釋草云蘩皤蒿郭云白蒿也釋水云水中可居</span><br/>
<span class='tline' id='l66' data-llen='1531:1554'>　者曰洲小洲曰渚小渚曰沚詩疏云白蒿非水菜此</span><br/>
<span class='tline' id='l67' data-llen='1554:1577'>　言沼沚者謂於其旁采之也于澗之中亦謂於曲内</span><br/>
<span class='tline' id='l68' data-llen='1577:1600'>　非水中也毛傳曰宫廟也被首飾也僮僮竦敬也夙</span><br/>
<span class='tline' id='l69' data-llen='1600:1623'>　早也祁祁舒遲也薄猶畧也言語助之辭也薄言旋</span><br/>
<span class='tline' id='l70' data-llen='1623:1649'><a onclick="displayPageImage('KR1c0016', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1649:1672'>　歸雖可以還歸而其肅敬若有不敢之意故曰薄言</span><br/>
<span class='tline' id='l72' data-llen='1672:1695'>　故被祁祁祁祁之容雖舒遲而非肆也序曰夫人不</span><br/>
<span class='tline' id='l73' data-llen='1695:1718'>　失職也言非不善而不明夫人之敬心惟曰不失職</span><br/>
<span class='tline' id='l74' data-llen='1718:1726'>　猶求諸外也</span><br/>
<span class='tline' id='l75' data-llen='1726:1749'>喓喓草蟲趯趯阜螽未見君子憂心忡忡亦既見止亦</span><br/>
<span class='tline' id='l76' data-llen='1749:1772'>既覯止我心則降陟彼南山言采其蕨未見君子憂心</span><br/>
<span class='tline' id='l77' data-llen='1772:1795'>惙惙亦既見止亦既覯止我心則説陟彼南山言采其</span><br/>
<span class='tline' id='l78' data-llen='1795:1818'>薇未見君子我心傷悲亦既見止亦既覯止我心則夷</span><br/>
<span class='tline' id='l79' data-llen='1818:1844'><a onclick="displayPageImage('KR1c0016', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1844:1867'>　喓於遥反趯託歴反降補音胡攻切孟子曰降水者</span><br/>
<span class='tline' id='l81' data-llen='1867:1890'>　洪水也楚辭四用降韻徐邈皆胡攻切揚子雲河東</span><br/>
<span class='tline' id='l82' data-llen='1890:1913'>　賦下降與豐隆叶馬融笛賦五降與八風叶阮籍寄</span><br/>
<span class='tline' id='l83' data-llen='1913:1936'>　懐詩降與雄叶韓愈劉統軍碑詞琳後來降公不有</span><br/>
<span class='tline' id='l84' data-llen='1936:1959'>　功惙張劣反　爾雅釋蟲云蛗螽蠜草螽負蠜郭注</span><br/>
<span class='tline' id='l85' data-llen='1959:1982'>　引此詩趯趯蛗螽以釋蛗螽蠜喓喓草蟲以釋草蟲</span><br/>
<span class='tline' id='l86' data-llen='1982:2005'>　負蠜爾雅釋草蟲一名負蠜一名常羊郭注同陸璣</span><br/>
<span class='tline' id='l87' data-llen='2005:2035'>　云小大長短如蝗也奇音青色好在茅草中<span class='krp-note'>按原本茅/誤作毛</span></span><br/>
<span class='tline' id='l88' data-llen='2035:2061'><a onclick="displayPageImage('KR1c0016', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2061:2084'>　李廵曰蝗子也陸璣云今人謂蝗子為螽子兖州人</span><br/>
<span class='tline' id='l90' data-llen='2084:2107'>　謂之螣許慎云蝗螽蔡邕云螽蝗也蝗即䗘蜢詳釋</span><br/>
<span class='tline' id='l91' data-llen='2107:2130'>　見螽斯篇草蟲名負蠜則草蟲與蠜率相從歟以是</span><br/>
<span class='tline' id='l92' data-llen='2130:2153'>　為名觀是詩首章相從之狀則與爾雅負蠜之名符</span><br/>
<span class='tline' id='l93' data-llen='2153:2176'>　合草蟲鳴阜螽躍而從之以喻夫婦之道君子謂夫</span><br/>
<span class='tline' id='l94' data-llen='2176:2199'>　也夫久於外而未歸其妻念之深至於憂心忡忡惙</span><br/>
<span class='tline' id='l95' data-llen='2199:2222'>　惙至於傷悲及其歸而既見既覯我心則降下安止</span><br/>
<span class='tline' id='l96' data-llen='2222:2245'>　則説樂則夷平覯者覯遇明著夫婦之道而聖人取</span><br/>
<span class='tline' id='l97' data-llen='2245:2271'><a onclick="displayPageImage('KR1c0016', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2271:2294'>　焉者婦隨而不倡樂而不淫正而非邪即鵲巢之道</span><br/>
<span class='tline' id='l99' data-llen='2294:2317'>　歸妹之義天地隂陽之和衞宏不明乎道故於詩外</span><br/>
<span class='tline' id='l100' data-llen='2317:2340'>　起説曰大夫妻能以禮自防也本詩初無自防之情</span><br/>
<span class='tline' id='l101' data-llen='2340:2363'>　又何以知其非士妻穿鑿害道無乃太甚乎爾雅釋</span><br/>
<span class='tline' id='l102' data-llen='2363:2393'>　草云蕨虌郭云江西謂之虌<span class='krp-note'>按今鄭箋/夲作鼈</span>毛詩傳曰薇菜</span><br/>
<span class='tline' id='l103' data-llen='2393:2416'>　也疏引陸璣云山菜也莖葉皆似小豆蔓生其味亦</span><br/>
<span class='tline' id='l104' data-llen='2416:2439'>　如小豆藿可作羮亦可生食今官園種之以供宗廟</span><br/>
<span class='tline' id='l105' data-llen='2439:2462'>　祭祀而爾雅云薇垂水郭云生於水邉釋不引陸璣</span><br/>
<span class='tline' id='l106' data-llen='2462:2488'><a onclick="displayPageImage('KR1c0016', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2488:2511'>　疏云豈有兩種邪豈亦生於山作爾雅釋草者不盡</span><br/>
<span class='tline' id='l108' data-llen='2511:2529'>　知邪於采蕨采薇之時而思其夫故云</span><br/>
<span class='tline' id='l109' data-llen='2529:2552'>于以采蘋南㵎之濵于以采藻于彼行潦于以盛之維</span><br/>
<span class='tline' id='l110' data-llen='2552:2575'>筐及筥于以湘之維錡及釡于以奠之宗室牖下誰其</span><br/>
<span class='tline' id='l111' data-llen='2575:2583'>尸之有齊季女</span><br/>
<span class='tline' id='l112' data-llen='2583:2599'>　　<span class='krp-note'>按此篇永樂/大典缺卷</span></span><br/>
<span class='tline' id='l113' data-llen='2599:2622'>蔽芾甘棠勿翦勿伐召伯所茇蔽芾甘棠勿翦勿敗召</span><br/>
<span class='tline' id='l114' data-llen='2622:2639'>伯所憩蔽芾甘棠勿翦勿拜召伯所說</span><br/>
<span class='tline' id='l115' data-llen='2639:2665'><a onclick="displayPageImage('KR1c0016', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2665:2688'>　補音伐一讀扶廢切周官大司馬九伐之法考工記</span><br/>
<span class='tline' id='l117' data-llen='2688:2711'>　以象伐也劉昌宗皆讀扶廢切栁下妻誄惠曰夫子</span><br/>
<span class='tline' id='l118' data-llen='2711:2734'>　之不伐兮三黜終不弊兮豈弟君子永能屬兮徐幹</span><br/>
<span class='tline' id='l119' data-llen='2734:2757'>　西征賦西伐與舊制叶左思魏都賦伐與制叶一讀</span><br/>
<span class='tline' id='l120' data-llen='2757:2780'>　蒲撥切字本作叐開元五經文字犮音跋大走貌詩</span><br/>
<span class='tline' id='l121' data-llen='2780:2803'>　勿翦勿伐或作跋茇一讀蒲昧切周官中夏敎茇舍</span><br/>
<span class='tline' id='l122' data-llen='2803:2826'>　鄭注云茇讀如萊沛之沛敗蒲昧切荀卿賦篇功立</span><br/>
<span class='tline' id='l123' data-llen='2826:2849'>　而身廢事成而家敗棄其耆老收其後世賈誼鵩賦</span><br/>
<span class='tline' id='l124' data-llen='2849:2875'><a onclick="displayPageImage('KR1c0016', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2875:2898'>　亦與世叶東方朔七諫滅敗與留滯叶漢書叙傳敗</span><br/>
<span class='tline' id='l126' data-llen='2898:2921'>　與制叶郤正釋譏敗與又叶　范氏曰蔽芾盛也毛</span><br/>
<span class='tline' id='l127' data-llen='2921:2944'>　詩傳曰甘棠杜也憩息也説舍也鄭箋云茇草舍也</span><br/>
<span class='tline' id='l128' data-llen='2944:2967'>　召伯止舍棠下國人被其徳思其人敬其樹爾雅釋</span><br/>
<span class='tline' id='l129' data-llen='2967:2990'>　木云杜甘棠又云杜赤棠白者棠然四明山之東有</span><br/>
<span class='tline' id='l130' data-llen='2990:3013'>　杜而白地名曰杜則赤棠白棠皆可以言杜而白者</span><br/>
<span class='tline' id='l131' data-llen='3013:3036'>　非杜之常歟陸璣疏云赤棠與白棠同耳但子有赤</span><br/>
<span class='tline' id='l132' data-llen='3036:3059'>　白美惡子白色為甘棠少酢滑美赤棠子澁而酢無</span><br/>
<span class='tline' id='l133' data-llen='3059:3085'><a onclick="displayPageImage('KR1c0016', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3085:3108'>　味俗語云澁如杜是也杕杜傳曰杜赤棠是也周禮</span><br/>
<span class='tline' id='l135' data-llen='3108:3131'>　仲夏教茇舍注曰舍草止也拜伐而倒之如拜也説</span><br/>
<span class='tline' id='l136' data-llen='3131:3154'>　本或作税此愛敬賢徳之心忠厚之心乃油然發於</span><br/>
<span class='tline' id='l137' data-llen='3154:3177'>　中曰勿翦勿伐勿敗勿拜不勉不强豈非道心為序</span><br/>
<span class='tline' id='l138' data-llen='3177:3200'>　者未明乎道乃外求其義曰召伯之敎明於南國美</span><br/>
<span class='tline' id='l139' data-llen='3200:3224'>　召伯也召伯誠可美而是詩念賢感徳不已乃國人之</span><br/>
<span class='tline' id='l140' data-llen='3224:3247'>　道心不明本詩之道心而徒求外説如此為周南召</span><br/>
<span class='tline' id='l141' data-llen='3247:3255'>　南豈不面牆</span><br/>
<span class='tline' id='l142' data-llen='3255:3281'><a onclick="displayPageImage('KR1c0016', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3281:3304'>厭浥行露豈不夙夜謂行多露誰謂雀無角何以穿我</span><br/>
<span class='tline' id='l144' data-llen='3304:3327'>屋誰謂女無家何以速我獄雖速我獄室家不足誰謂</span><br/>
<span class='tline' id='l145' data-llen='3327:3350'>鼠無牙何以穿我墉誰謂女無家何以速我訟雖速我</span><br/>
<span class='tline' id='l146' data-llen='3350:3357'>訟亦不女從</span><br/>
<span class='tline' id='l147' data-llen='3357:3386'>　夜補音允具切<span class='krp-note'>原本脱/此六字</span>宋玉招魂娛酒不廢沉日夜</span><br/>
<span class='tline' id='l148' data-llen='3386:3409'>　蘭膏明滅華燈錯陸雲嵗暮賦夜與暮叶又張二侯</span><br/>
<span class='tline' id='l149' data-llen='3409:3432'>　頌夜與故叶易林被髮長夜與誤叶五日六夜與暮</span><br/>
<span class='tline' id='l150' data-llen='3432:3455'>　叶明月照夜與故叶獨宿憎夜與故叶晨夜與露叶</span><br/>
<span class='tline' id='l151' data-llen='3455:3481'><a onclick="displayPageImage('KR1c0016', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3481:3504'>　訟太元從首從不淑禍不可訟也從徽徽後得功也</span><br/>
<span class='tline' id='l153' data-llen='3504:3527'>　摯虞愍懐太子文昔之申生含枉莫訟今爾之負抱</span><br/>
<span class='tline' id='l154' data-llen='3527:3550'>　寃於東潘岳闗中詩訟與空叶易林井之益訟與功</span><br/>
<span class='tline' id='l155' data-llen='3550:3573'>　叶　此貞女不可干犯之正心即道心而序曰召伯</span><br/>
<span class='tline' id='l156' data-llen='3573:3596'>　聽訟也又失之矣召南之境有此貞女爾是訟亦必</span><br/>
<span class='tline' id='l157' data-llen='3596:3619'>　召伯所聽也召伯賢明必不置貞女於獄序又曰衰</span><br/>
<span class='tline' id='l158' data-llen='3619:3642'>　亂之俗微貞信之敎興强暴之男不能侵陵貞女也</span><br/>
<span class='tline' id='l159' data-llen='3642:3665'>　序意惟歸於敎終不省是詩明叙貞女終不從於非</span><br/>
<span class='tline' id='l160' data-llen='3665:3691'><a onclick="displayPageImage('KR1c0016', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3691:3714'>　禮之心是謂正心即聖賢之心可以通天地感鬼神</span><br/>
<span class='tline' id='l162' data-llen='3714:3737'>　感動萬世之心孔子所取者在此為序者面牆無覩</span><br/>
<span class='tline' id='l163' data-llen='3737:3760'>　有道而莫之見故旁推外索此學者不知道之通患</span><br/>
<span class='tline' id='l164' data-llen='3760:3783'>　夙早也早行多露夜行亦多露豈不可以夙夜而行</span><br/>
<span class='tline' id='l165' data-llen='3783:3806'>　謂夫行則多露也故不行露如非禮之汙我女速我</span><br/>
<span class='tline' id='l166' data-llen='3806:3829'>　獄往往或者疑我已從女女已有家也不知我實未</span><br/>
<span class='tline' id='l167' data-llen='3829:3852'>　嘗為女所汙也故雀穿我屋疑雀有角不知雀實無</span><br/>
<span class='tline' id='l168' data-llen='3852:3875'>　角也又喻鼠穿墉疑於有牙而實無牙女雖强汙我</span><br/>
<span class='tline' id='l169' data-llen='3875:3902'><a onclick="displayPageImage('KR1c0016', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3902:3925'>　終不從女也室家不足者終不與女為室家也毛傳</span><br/>
<span class='tline' id='l171' data-llen='3925:3943'>　曰厭浥濕意也爾雅釋宫云牆謂之墉</span><br/>
<span class='tline' id='l172' data-llen='3943:3966'>羔羊之皮素絲五紽退食自公委蛇委蛇羔羊之革素</span><br/>
<span class='tline' id='l173' data-llen='3966:3989'>絲五緎委蛇委蛇自公退食羔羊之縫素絲五總委蛇</span><br/>
<span class='tline' id='l174' data-llen='3989:3997'>委蛇退食自公</span><br/>
<span class='tline' id='l175' data-llen='3997:4020'>　補音皮蒲禾切説文波坡頗跛皆以皮得聲白襃魯</span><br/>
<span class='tline' id='l176' data-llen='4020:4043'>　國記曰陳子游為魯相蕃子也國人為諱改番曰皮</span><br/>
<span class='tline' id='l177' data-llen='4043:4066'>　案國人所以諱者以番與蕃字形相類所以改番為</span><br/>
<span class='tline' id='l178' data-llen='4066:4093'><a onclick="displayPageImage('KR1c0016', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4093:4116'>　皮者以番與皮同蒲禾切左氏華元謂役者曰牛則</span><br/>
<span class='tline' id='l180' data-llen='4116:4139'>　有皮犀兕尚多棄甲則那役者曰從其有皮丹漆若</span><br/>
<span class='tline' id='l181' data-llen='4139:4162'>　何紽徒何反　羔羊之裘委蛇之容道心和融百聖</span><br/>
<span class='tline' id='l182' data-llen='4162:4185'>　所同毛傳曰小曰羔大曰羊古者素絲以英裘大夫</span><br/>
<span class='tline' id='l183' data-llen='4185:4208'>　羔裘以居疏用羔羊之皮以為裘縫殺得制素絲為</span><br/>
<span class='tline' id='l184' data-llen='4208:4232'>　英飾其紽數有五爾雅釋訓曰緎羔裘之縫也孫炎曰</span><br/>
<span class='tline' id='l185' data-llen='4232:4255'>　緎之為界域詩疏云五緎既為縫則五紽五總亦為</span><br/>
<span class='tline' id='l186' data-llen='4255:4278'>　縫也視之見其五故皆云五焉織素絲為組紃以英</span><br/>
<span class='tline' id='l187' data-llen='4278:4305'><a onclick="displayPageImage('KR1c0016', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4305:4328'>　飾裘之縫中若為線則所以縫裘非飾也故干旄曰</span><br/>
<span class='tline' id='l189' data-llen='4328:4352'>　素絲組之疏所謂視見其五者謂兩袖各二及前襟一</span><br/>
<span class='tline' id='l190' data-llen='4352:4375'>　縫歟范氏曰退食者退而食於私家也朱氏曰自從</span><br/>
<span class='tline' id='l191' data-llen='4375:4398'>　也公朝也委蛇者行步委曲如蛇也釋文作蛇因韓</span><br/>
<span class='tline' id='l192' data-llen='4398:4421'>　詩作逶迤遂以毛詩為非而轉音之蛇音移蓋陸徳</span><br/>
<span class='tline' id='l193' data-llen='4421:4444'>　明好異之過况蛇與紽協韻若音移則不協委蛇者</span><br/>
<span class='tline' id='l194' data-llen='4444:4467'>　徐行委曲之狀相者有曰鵝行鴨步為貴人相鵝鴨</span><br/>
<span class='tline' id='l195' data-llen='4467:4490'>　行亦委曲蛇行亦委曲補音蛇唐何切易林長尾蜲</span><br/>
<span class='tline' id='l196' data-llen='4490:4517'><a onclick="displayPageImage('KR1c0016', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4517:4540'>　蛇畫地為河揚子雲反離騷委蛇與九歌叶張衡西</span><br/>
<span class='tline' id='l198' data-llen='4540:4563'>　京賦蛇與娥叶郭璞流沙贊委蛇與餘波叶東方朔</span><br/>
<span class='tline' id='l199' data-llen='4563:4586'>　詩蛇與挼叶毛氏此義與君子偕老委蛇之義同釋</span><br/>
<span class='tline' id='l200' data-llen='4586:4609'>　文又云沈讀作委委蛇蛇序曰羔羊鵲巢之功致也</span><br/>
<span class='tline' id='l201' data-llen='4609:4632'>　召南之國化文王之政在位皆節儉正直徳如羔羊</span><br/>
<span class='tline' id='l202' data-llen='4632:4655'>　比徳羔羊容或有之而詩㫖不甚明著惟見舒遲雍</span><br/>
<span class='tline' id='l203' data-llen='4655:4678'>　容雖無義之可尋而庸常即道無邪即道故曰中庸</span><br/>
<span class='tline' id='l204' data-llen='4678:4701'>　又曰王道平平又曰詩三百一言以蔽之曰思無邪</span><br/>
<span class='tline' id='l205' data-llen='4701:4728'><a onclick="displayPageImage('KR1c0016', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4728:4751'>　學者率舍常而求奇舍近而求逺故日用其道而不</span><br/>
<span class='tline' id='l207' data-llen='4751:4774'>　自知文王之化鵲巢之功豈曰無之惟不明是詩之</span><br/>
<span class='tline' id='l208' data-llen='4774:4793'>　道而旁求外取為害道爾毛傳亦無序意</span><br/>
<span class='tline' id='l209' data-llen='4793:4816'>殷其靁在南山之陽何斯違斯莫敢或遑振振君子歸</span><br/>
<span class='tline' id='l210' data-llen='4816:4839'>哉歸哉殷其靁在南山之側何斯違斯莫敢遑息振振</span><br/>
<span class='tline' id='l211' data-llen='4839:4862'>君子歸哉歸哉殷其靁在南山之下何斯違斯莫或遑</span><br/>
<span class='tline' id='l212' data-llen='4862:4873'>處振振君子歸哉歸哉</span><br/>
<span class='tline' id='l213' data-llen='4873:4896'>　閔其君子勤勞之心自是正心道心衞宏强起其説</span><br/>
<span class='tline' id='l214' data-llen='4896:4923'><a onclick="displayPageImage('KR1c0016', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4923:4946'>　曰勸以義詩中無此情也毛公亦未嘗有此義雷方</span><br/>
<span class='tline' id='l216' data-llen='4946:4969'>　動雨將至君子亟行莫敢少止急趨期㑹異於平時</span><br/>
<span class='tline' id='l217' data-llen='4969:4992'>　故曰何此言違莫敢或遑也振振歎美其君子愛之</span><br/>
<span class='tline' id='l218' data-llen='4992:5015'>　故美之歸哉歸哉臨違告以訖事早歸此人之常情</span><br/>
<span class='tline' id='l219' data-llen='5015:5038'>　常言鄭康成因序曰勸以義遂曲説求合乎序曰君</span><br/>
<span class='tline' id='l220' data-llen='5038:5061'>　子為君使功未成歸哉歸哉勸以為臣之義未得歸</span><br/>
<span class='tline' id='l221' data-llen='5061:5084'>　也詩㫖人情斷斷乎無此蓋因夫衞宏不知庸常無</span><br/>
<span class='tline' id='l222' data-llen='5084:5107'>　邪之即道故穿鑿其義鄭不知漢史衞宏作序之實</span><br/>
<span class='tline' id='l223' data-llen='5107:5134'><a onclick="displayPageImage('KR1c0016', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5134:5157'>　以為毛公之前已有序曰至毛公乃分衆義各置篇</span><br/>
<span class='tline' id='l225' data-llen='5157:5180'>　端意謂古作而不敢違故曲就其説亦鄭不知道與</span><br/>
<span class='tline' id='l226' data-llen='5180:5203'>　序同又鄭不善於文又好穿鑿故也又諸儒多以靁</span><br/>
<span class='tline' id='l227' data-llen='5203:5226'>　生義亦鑿非詩人本情振振肅敬之容螽斯云子孫</span><br/>
<span class='tline' id='l228' data-llen='5226:5249'>　振振麟之趾云振振公子皆言肅敬鄉音之輕清者</span><br/>
<span class='tline' id='l229' data-llen='5249:5272'>　為真毛傳謂振振信厚其義未安山南曰陽殷陸音</span><br/>
<span class='tline' id='l230' data-llen='5272:5295'>　隱未安隱音之輕清則為殷本詩方音則然何必改</span><br/>
<span class='tline' id='l231' data-llen='5295:5303'>　讀義則隱爾</span><br/>
<span class='tline' id='l232' data-llen='5303:5330'><a onclick="displayPageImage('KR1c0016', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5330:5353'>摽有梅其實七兮求我庶士迨其吉兮摽有梅其實三</span><br/>
<span class='tline' id='l234' data-llen='5353:5376'>兮求我庶士迨其今兮摽有梅頃筐塈之求我庶士迨</span><br/>
<span class='tline' id='l235' data-llen='5376:5381'>其謂之</span><br/>
<span class='tline' id='l236' data-llen='5381:5397'>　　<span class='krp-note'>按此篇永樂/大典缺卷</span></span><br/>
<span class='tline' id='l237' data-llen='5397:5420'>嘒彼小星三五在東肅肅宵征夙夜在公寔命不同嘒</span><br/>
<span class='tline' id='l238' data-llen='5420:5441'>彼小星維參與昴肅肅宵征抱衾與裯寔命不猶</span><br/>
<span class='tline' id='l239' data-llen='5441:5464'>　補音昴力求反毛鄭義皆作留説文以丣得聲集韻</span><br/>
<span class='tline' id='l240' data-llen='5464:5487'>　音留正引此詩漢志二十八舍亦作留言陽氣之稽</span><br/>
<span class='tline' id='l241' data-llen='5487:5514'><a onclick="displayPageImage('KR1c0016', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5514:5537'>　留也　星有大小此獨言小者妾自比其微也嘒微</span><br/>
<span class='tline' id='l243' data-llen='5537:5560'>　小貌三五與小星連文謂小星或三或五三非謂心</span><br/>
<span class='tline' id='l244' data-llen='5560:5583'>　五非謂柳也毛傳謂三心五噣四時更見其義未安</span><br/>
<span class='tline' id='l245' data-llen='5583:5606'>　在東乃宵征時所見小星三五在東因以自况在東</span><br/>
<span class='tline' id='l246' data-llen='5606:5629'>　亦衆妾在旁之象若在南正有夫人之象後章維參</span><br/>
<span class='tline' id='l247' data-llen='5629:5652'>　與昴文不連則别起意參昴皆有大星亦皆有小星</span><br/>
<span class='tline' id='l248' data-llen='5652:5675'>　此則明指參昴大小不齊大如夫人小如衆妾命寔</span><br/>
<span class='tline' id='l249' data-llen='5675:5698'>　不同是詩言肅肅宵征則不敢不敬宵征夜行也妾</span><br/>
<span class='tline' id='l250' data-llen='5698:5725'><a onclick="displayPageImage('KR1c0016', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5725:5748'>　賤往進御於君也夙夜奉公事不敢不勤裯單衣也</span><br/>
<span class='tline' id='l252' data-llen='5748:5771'>　抱衾與裯以進御故也雖賤雖勞而心安於命知有</span><br/>
<span class='tline' id='l253' data-llen='5771:5794'>　貴賤而自安於賤者正也夫正一而已矣在妾則賤</span><br/>
<span class='tline' id='l254' data-llen='5794:5817'>　則勞在夫人則貴則佚一也一者道也惟知是道故</span><br/>
<span class='tline' id='l255' data-llen='5817:5840'>　賤安於賤而不僭貴不驕於貴而能逮下序曰小星</span><br/>
<span class='tline' id='l256' data-llen='5840:5863'>　惠及下也夫人無妒忌之行惠及賤妾進御於君知</span><br/>
<span class='tline' id='l257' data-llen='5863:5886'>　其命有貴賤能盡其心矣然不首明妾安於命之正</span><br/>
<span class='tline' id='l258' data-llen='5886:5909'>　亦微差矣猶如也不猶者已之命不如夫人之命也</span><br/>
<span class='tline' id='l259' data-llen='5909:5936'><a onclick="displayPageImage('KR1c0016', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5936:5946'>　寔是也韓詩作實</span><br/>
<span class='tline' id='l261' data-llen='5946:5969'>江有汜之子歸不我以不我以其後也悔江有渚之子</span><br/>
<span class='tline' id='l262' data-llen='5969:5992'>歸不我與不我與其後也處江有沱之子歸不我過不</span><br/>
<span class='tline' id='l263' data-llen='5992:6000'>我過其嘯也歌</span><br/>
<span class='tline' id='l264' data-llen='6000:6023'>　汜音祀補音養里切爾雅釋水決復入為汜汜已也</span><br/>
<span class='tline' id='l265' data-llen='6023:6046'>　如出有所為畢已復還而入也楚詞天問出自湯谷</span><br/>
<span class='tline' id='l266' data-llen='6046:6081'>　次于蒙汜自明及晦所行㡬里<span class='krp-note'>按原本脫楚詞以下/二十字據韻補補入</span>說</span><br/>
<span class='tline' id='l267' data-llen='6081:6104'>　文汜從水已聲詩江有汜又曰洍從水臣聲詩江有</span><br/>
<span class='tline' id='l268' data-llen='6104:6131'><a onclick="displayPageImage('KR1c0016', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6131:6154'>　洍徐鍇曰汜洍音義同集韻皆養里切簡攷祀祥里</span><br/>
<span class='tline' id='l270' data-llen='6154:6177'>　切其義則已後人欲别其為水故讀作祀歟集韻於</span><br/>
<span class='tline' id='l271' data-llen='6177:6207'>　汜洍又並音祀象齒切亦皆以此詩為證<span class='krp-note'>按此叚音/釋下應有</span></span><br/>
<span class='tline' id='l272' data-llen='6207:6223'>　<span class='krp-note'>詩解大典原/本恐冇脱簡</span></span><br/>
<span class='tline' id='l273' data-llen='6223:6253'>野有死麕白茅包之有女懐春吉士誘之林有樸<img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/>野</span><br/>
<span class='tline' id='l274' data-llen='6253:6276'>有死鹿白茅純束有女如玉舒而脱脱兮無感我帨兮</span><br/>
<span class='tline' id='l275' data-llen='6276:6283'>無使尨也吠</span><br/>
<span class='tline' id='l276' data-llen='6283:6299'>　　<span class='krp-note'>按此篇永樂/大典缺卷</span></span><br/>
<span class='tline' id='l277' data-llen='6299:6326'><a onclick="displayPageImage('KR1c0016', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6326:6349'>何彼襛矣唐棣之華曷不肅雝王姬之車何彼襛矣華</span><br/>
<span class='tline' id='l279' data-llen='6349:6372'>如桃李平王之孫齊侯之子其釣維何維絲伊緡齊侯</span><br/>
<span class='tline' id='l280' data-llen='6372:6380'>之子平王之孫</span><br/>
<span class='tline' id='l281' data-llen='6380:6403'>　襛奴容反棣徒帝反華音敷下同説見桃夭補音車</span><br/>
<span class='tline' id='l282' data-llen='6403:6426'>　斤於切劉熙釋名車古者音居言行所以居人也今</span><br/>
<span class='tline' id='l283' data-llen='6426:6449'>　曰車式遮切韋昭謂從漢始有居音引易載鬼一車</span><br/>
<span class='tline' id='l284' data-llen='6449:6472'>　詩王姬之車為證不知華本音敷而車與塗孤叶用</span><br/>
<span class='tline' id='l285' data-llen='6472:6495'>　尤顯然見其為居其論疏矣簡謂居有姬音乃姑慈</span><br/>
<span class='tline' id='l286' data-llen='6495:6522'><a onclick="displayPageImage('KR1c0016', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6522:6545'>　切則車亦有此音今方言有之而士大夫則必斤於</span><br/>
<span class='tline' id='l288' data-llen='6545:6568'>　切　是詩言王姬下嫁親迎盛禮車從肅雝詩人又</span><br/>
<span class='tline' id='l289' data-llen='6568:6591'>　知王姬文王之孫迎者齊侯之子有懷徳之心有敬</span><br/>
<span class='tline' id='l290' data-llen='6591:6615'>　貴之心雖不指言徳行然而無邪也無邪即道即徳衞</span><br/>
<span class='tline' id='l291' data-llen='6615:6638'>　宏未明乎道意二南之詩必有徳義可言故穿鑿曲</span><br/>
<span class='tline' id='l292' data-llen='6638:6661'>　推肅雝為王姬之徳夫車行和緩已有肅敬之狀矧</span><br/>
<span class='tline' id='l293' data-llen='6661:6684'>　從者咸肅敬乎詩明言王姬之車而序以為王姬執</span><br/>
<span class='tline' id='l294' data-llen='6684:6707'>　婦道以成肅雝之徳鄭箋又釋之為往謂王姬往車</span><br/>
<span class='tline' id='l295' data-llen='6707:6734'><a onclick="displayPageImage('KR1c0016', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6734:6757'>　鄭既不逹於文衞鄭皆又不知道穿鑿可笑如此言</span><br/>
<span class='tline' id='l297' data-llen='6757:6780'>　詩適以病詩如此為周南召南其亦正牆面而已矣</span><br/>
<span class='tline' id='l298' data-llen='6780:6803'>　毛傳曰襛猶戎戎也唐棣栘武王女文王孫適齊侯</span><br/>
<span class='tline' id='l299' data-llen='6803:6826'>　之子伊維緡綸也爾雅釋木云唐棣栘郭注云似白</span><br/>
<span class='tline' id='l300' data-llen='6826:6849'>　楊陸璣云薁李也一名雀李亦曰車下李其華或白</span><br/>
<span class='tline' id='l301' data-llen='6849:6872'>　或赤本作郁李許慎曰白棣也華如李而小如櫻桃</span><br/>
<span class='tline' id='l302' data-llen='6872:6895'>　又有赤棣子如郁李而小何彼襛盛乎其華如唐棣</span><br/>
<span class='tline' id='l303' data-llen='6895:6918'>　也豈不肅雝乎王姬之車也然則唐棣之華肅雝皆</span><br/>
<span class='tline' id='l304' data-llen='6918:6945'><a onclick="displayPageImage('KR1c0016', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6945:6968'>　言王姬車從之儀也初章唐棣之華言車從儀物則</span><br/>
<span class='tline' id='l306' data-llen='6968:6991'>　次章言華如桃李亦謂車從儀物可知矣平王猶言</span><br/>
<span class='tline' id='l307' data-llen='6991:7014'>　寧王也李氏曰本朝太宗稱神宗及神宗稱神宗則</span><br/>
<span class='tline' id='l308' data-llen='7014:7037'>　太宗不復稱神宗矣其釣維何必以絲為緡而後可</span><br/>
<span class='tline' id='l309' data-llen='7037:7060'>　以喻齊侯之子所以獲迎王姬者備諸禮節而後可</span><br/>
<span class='tline' id='l310' data-llen='7060:7083'>　也韓詩襛作茙補音孫須倫切荀卿書注云漢宣帝</span><br/>
<span class='tline' id='l311' data-llen='7083:7106'>　名詢劉向編録故以荀卿為孫卿五子之歌孫與君</span><br/>
<span class='tline' id='l312' data-llen='7106:7129'>　叶揚子雲元后誄孫與新叶馬融笛賦孫與聲叶崔</span><br/>
<span class='tline' id='l313' data-llen='7129:7156'><a onclick="displayPageImage('KR1c0016', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7156:7179'>　駰韈銘孫與臻叶漢書叙傳孫與瀕叶又與信叶師</span><br/>
<span class='tline' id='l315' data-llen='7179:7202'>　古信合韻音新案荀與孫古既皆音詢俱為嫌名劉</span><br/>
<span class='tline' id='l316' data-llen='7202:7225'>　向獨諱荀而不諱孫者漢雖不諱嫌名如以雉為野</span><br/>
<span class='tline' id='l317' data-llen='7225:7248'>　雞不諱治國之治然偏傍之同者已或諱之不能盡</span><br/>
<span class='tline' id='l318' data-llen='7248:7257'>　如三代之時矣</span><br/>
<span class='tline' id='l319' data-llen='7257:7280'>彼茁者葭壹發五豝于嗟乎騶虞彼茁者蓬壹發五豵</span><br/>
<span class='tline' id='l320' data-llen='7280:7287'>于嗟乎騶虞</span><br/>
<span class='tline' id='l321' data-llen='7287:7310'>　爾雅釋草云葭蘆郭云葦也毛詩傳云茁出也葭蘆</span><br/>
<span class='tline' id='l322' data-llen='7310:7337'><a onclick="displayPageImage('KR1c0016', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7337:7360'>　也蓬草名也豕牝曰豝騶虞義獸白虎黒文不食生</span><br/>
<span class='tline' id='l324' data-llen='7360:7383'>　物有至信之德則應之陸璣云騶虞白虎黒文尾長</span><br/>
<span class='tline' id='l325' data-llen='7383:7406'>　於軀不食生物不履生草應信而至者也釋獸云豕</span><br/>
<span class='tline' id='l326' data-llen='7406:7429'>　生三豵二師一特郭云猪生子常多故别其少者之</span><br/>
<span class='tline' id='l327' data-llen='7429:7452'>　名彼葭蓬始生茁然之時於是春田有五豝聚焉而</span><br/>
<span class='tline' id='l328' data-llen='7452:7475'>　射者一發之有五豵聚焉而射者一發之是時獲騶</span><br/>
<span class='tline' id='l329' data-llen='7475:7498'>　虞瑞獸焉咸歎訝之故曰于嗟乎騶虞序曰騶虞鵲</span><br/>
<span class='tline' id='l330' data-llen='7498:7521'>　巢之應也鵲巢之化行人倫既正朝廷既治天下純</span><br/>
<span class='tline' id='l331' data-llen='7521:7548'><a onclick="displayPageImage('KR1c0016', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7548:7571'>　被文王之化則庶類蕃殖蒐田以時仁如騶虞則王</span><br/>
<span class='tline' id='l333' data-llen='7571:7594'>　道成也毛傳未嘗言如惟曰有至信之德則應之以</span><br/>
<span class='tline' id='l334' data-llen='7594:7617'>　明獲騶虞也首言鵲巢之應也豈毛公本說若是而</span><br/>
<span class='tline' id='l335' data-llen='7617:7640'>　衞宏繼以推廣之説而始曰仁如騶虞歟豈文王德</span><br/>
<span class='tline' id='l336' data-llen='7640:7663'>　化若是其盛而不足以致騶虞乎豈以簡䇿無他證</span><br/>
<span class='tline' id='l337' data-llen='7663:7686'>　疑而不信歟本詩無如義而宏立説曰如無乃不可</span><br/>
<span class='tline' id='l338' data-llen='7686:7707'>　乎宏為序差失至多騶虞之差正與麟之趾同</span><br/>
</p>
<p><br/>
</p>
  </div>
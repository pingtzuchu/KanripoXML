<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0016', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　慈湖詩傳卷四　　　　　　宋　楊簡　撰</span><br/>
<span class='tline' id='l10' data-llen='210:213'>鄘</span><br/>
<span class='tline' id='l11' data-llen='213:236'>汎彼柏舟在彼中河髧彼兩髦實維我儀之死矢靡它</span><br/>
<span class='tline' id='l12' data-llen='236:259'>母也天只不諒人只汎彼柏舟在彼河側髧彼兩髦實</span><br/>
<span class='tline' id='l13' data-llen='259:277'>維我特之死矢靡慝母也天只不諒人只</span><br/>
<span class='tline' id='l14' data-llen='277:300'>　髧徒敢反髦音毛儀補音牛何切周官注儀作義二</span><br/>
<span class='tline' id='l15' data-llen='300:323'>　字古皆音俄太元爭首陽氣汜施不偏不頗物與爭</span><br/>
<span class='tline' id='l16' data-llen='323:349'><a onclick="displayPageImage('KR1c0016', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='349:372'>　訟各遵其儀周易鼎耳革失其義也覆公餗信如何</span><br/>
<span class='tline' id='l18' data-llen='372:395'>　也古文尚書無偏無陂遵王之義陂音坡韓詩儀我</span><br/>
<span class='tline' id='l19' data-llen='395:418'>　也史記檥船待徐廣檥音儀一音俄爾雅㕒魚竒切</span><br/>
<span class='tline' id='l20' data-llen='418:441'>　字或作□天鐡因切白虎通論曰天者身也天之為</span><br/>
<span class='tline' id='l21' data-llen='441:470'>　言鎮也禮統曰天之為言神也<span class='krp-note'>按原本脱/此二字</span>陳也珍也</span><br/>
<span class='tline' id='l22' data-llen='470:493'>　周易大明終始六位時成時乗六龍以御天又曰時</span><br/>
<span class='tline' id='l23' data-llen='493:516'>　乗六龍以御天也雲行雨施天下平也荀子成相篇</span><br/>
<span class='tline' id='l24' data-llen='516:539'>　參天與人人叶賦篇天與形與成叶屈原九歌沖天</span><br/>
<span class='tline' id='l25' data-llen='539:565'><a onclick="displayPageImage('KR1c0016', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='565:588'>　與愁人叶九章薄天與偽名叶漢樂章飛龍秋㳺上</span><br/>
<span class='tline' id='l27' data-llen='588:611'>　天髙賢愉樂民人班固西都賦當天與順人叶詩二</span><br/>
<span class='tline' id='l28' data-llen='611:634'>　十有三無叶他年切者下同只音紙慝他得反　柏</span><br/>
<span class='tline' id='l29' data-llen='634:663'>　堅喻堅操不可移改内則子事父母總拂髦<span class='krp-note'>按原夲/脫總字</span></span><br/>
<span class='tline' id='l30' data-llen='663:686'>　婦事舅姑不言拂髦則知此髧彼兩髦謂其夫也吕</span><br/>
<span class='tline' id='l31' data-llen='686:709'>　曰儀以夫為法也鄭箋云舟在河中猶婦人之在夫</span><br/>
<span class='tline' id='l32' data-llen='709:732'>　家是其常處貞女不事二夫矢誓也至死誓不他適</span><br/>
<span class='tline' id='l33' data-llen='732:755'>　呼其母曰此天也母不信我乎諒信也不事二夫故</span><br/>
<span class='tline' id='l34' data-llen='755:781'><a onclick="displayPageImage('KR1c0016', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='781:804'>　謂夫為特易曰婦人貞吉從一而終也慝邪也誓不</span><br/>
<span class='tline' id='l36' data-llen='804:827'>　為邪以再嫁為邪也只語辭也毛詩序曰柏舟共姜</span><br/>
<span class='tline' id='l37' data-llen='827:850'>　自誓也衛世子共伯蚤死其妻守義父母欲奪而嫁</span><br/>
<span class='tline' id='l38' data-llen='850:865'>　之誓而弗許故作是詩以絶之</span><br/>
<span class='tline' id='l39' data-llen='865:888'>牆有茨不可埽也中冓之言不可道也所可道也言之</span><br/>
<span class='tline' id='l40' data-llen='888:911'>醜也牆有茨不可襄也中冓之言不可詳也所可詳也</span><br/>
<span class='tline' id='l41' data-llen='911:934'>言之長也牆有茨不可束也中冓之言不可讀也所可</span><br/>
<span class='tline' id='l42' data-llen='934:942'>讀也言之辱也</span><br/>
<span class='tline' id='l43' data-llen='942:968'><a onclick="displayPageImage('KR1c0016', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='968:991'>　埽補音蘇后切道徒厚切史記龜䇿傳道與紂叶邊</span><br/>
<span class='tline' id='l45' data-llen='991:1014'>　讓章華賦要道與素肘叶胡廣侍中箴周道與左右</span><br/>
<span class='tline' id='l46' data-llen='1014:1037'>　叶夏侯湛抵疑奮筆揚文議制論道出草苗起林藪</span><br/>
<span class='tline' id='l47' data-llen='1037:1060'>　班固幽通賦賴道與靈茂叶顔師古曰茂合韻莫口</span><br/>
<span class='tline' id='l48' data-llen='1060:1083'>　切周易八太元五皆止用此一讀下同冓古候友本</span><br/>
<span class='tline' id='l49' data-llen='1083:1106'>　又作遘　惡亂正也不可道恥也隠也恥正也隠人</span><br/>
<span class='tline' id='l50' data-llen='1106:1129'>　之惡亦正也牆所以限内外今乃有可惡之蒺藜焉</span><br/>
<span class='tline' id='l51' data-llen='1129:1152'>　其惡公子頑之亂内外其意著矣爾雅云茨蒺藜惡</span><br/>
<span class='tline' id='l52' data-llen='1152:1178'><a onclick="displayPageImage('KR1c0016', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1178:1201'>　之欲埽去之而不可得而埽也前漢梁王共傳聴中</span><br/>
<span class='tline' id='l54' data-llen='1201:1224'>　冓之言注應劭曰中冓材冓在堂之中也顔師古曰</span><br/>
<span class='tline' id='l55' data-llen='1224:1247'>　構謂舍之交積材木也應説近之吕曰中冓蓋閫内</span><br/>
<span class='tline' id='l56' data-llen='1247:1270'>　隠奥之處也中冓之言若曰閨門之言也其所可道</span><br/>
<span class='tline' id='l57' data-llen='1270:1293'>　者言之猶醜而况其不可道者乎淫行著矣毛傳曰</span><br/>
<span class='tline' id='l58' data-llen='1293:1316'>　襄除也蓋本釋言然爾雅亦多差按書懐山襄陵賛</span><br/>
<span class='tline' id='l59' data-llen='1316:1339'>　賛襄哉皆訓上詩終日七襄亦訓上此次章叶韻惟</span><br/>
<span class='tline' id='l60' data-llen='1339:1362'>　言有茨束者束而去之也朱曰讀誦言也所可詳者</span><br/>
<span class='tline' id='l61' data-llen='1362:1388'><a onclick="displayPageImage('KR1c0016', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1388:1411'>　言之猶長使併言其不可詳者則不勝其多矣毛詩</span><br/>
<span class='tline' id='l63' data-llen='1411:1434'>　序曰牆有茨衛人刺其上也公子頑通乎君母國人</span><br/>
<span class='tline' id='l64' data-llen='1434:1457'>　疾之而不可道也宣公卒惠公㓜其庶兄頑烝於惠</span><br/>
<span class='tline' id='l65' data-llen='1457:1480'>　公之母生子五人齊子戴公文公宋桓夫人許穆夫</span><br/>
<span class='tline' id='l66' data-llen='1480:1484'>　人</span><br/>
<span class='tline' id='l67' data-llen='1484:1507'>君子偕老副笄六珈委委佗佗如山如河象服是宜子</span><br/>
<span class='tline' id='l68' data-llen='1507:1530'>之不淑云如之何玼兮玼兮其之翟也鬒髪如雲不屑</span><br/>
<span class='tline' id='l69' data-llen='1530:1553'>髢也玉之瑱也象之揥也揚且之晳也胡然而天也胡</span><br/>
<span class='tline' id='l70' data-llen='1553:1579'><a onclick="displayPageImage('KR1c0016', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1579:1602'>然而帝也瑳兮瑳兮其之展也蒙彼縐絺是紲袢也子</span><br/>
<span class='tline' id='l72' data-llen='1602:1621'>之清揚揚且之顔也展如之人兮邦之媛也</span><br/>
<span class='tline' id='l73' data-llen='1621:1644'>　珈音加佗待何反宜牛何切説文宜古作宐又作㝖</span><br/>
<span class='tline' id='l74' data-llen='1644:1667'>　又作□皆自多而孳易林離之姤曰君臣不和上下</span><br/>
<span class='tline' id='l75' data-llen='1667:1690'>　失宜宋子笑歌儀禮士冠禮辭曰爰字孔嘉髦士攸</span><br/>
<span class='tline' id='l76' data-llen='1690:1713'>　宜翟音狄翟音轉而下亦與髢叶亦猶關雎芼樂皆</span><br/>
<span class='tline' id='l77' data-llen='1713:1736'>　音轉而下故亦叶也鬒音軫髢音悌瑱吐殿反揥敕</span><br/>
<span class='tline' id='l78' data-llen='1736:1759'>　帝反瑳音磋展音戰縐側救反袢音絆顔補音魚堅</span><br/>
<span class='tline' id='l79' data-llen='1759:1785'><a onclick="displayPageImage('KR1c0016', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1785:1808'>　切説文以彦得聲宋玉神女賦顔與言叶司馬相如</span><br/>
<span class='tline' id='l81' data-llen='1808:1831'>　大人賦孱顔與連卷叶陸機嘆逝賦顔與然叶郭璞</span><br/>
<span class='tline' id='l82' data-llen='1831:1854'>　江賦顔與鰱叶陶潜讀山海經詩顔與年叶　其能</span><br/>
<span class='tline' id='l83' data-llen='1854:1883'>　與君子偕老者必如下文所言盛服<span class='krp-note'>按原本/盛訛魚</span>其德足</span><br/>
<span class='tline' id='l84' data-llen='1883:1906'>　以稱之服之為宜則能與君子偕老今子不淑宜其</span><br/>
<span class='tline' id='l85' data-llen='1906:1929'>　不能與君子偕老云如之何猶俗語云更説甚莫毛</span><br/>
<span class='tline' id='l86' data-llen='1929:1952'>　傳曰副者后夫人之首飾編髪為之笄衡笄也珈笄</span><br/>
<span class='tline' id='l87' data-llen='1952:1975'>　飾之最盛者鄭箋云如今歩摇上飾古制未聞毛傳</span><br/>
<span class='tline' id='l88' data-llen='1975:2001'><a onclick="displayPageImage('KR1c0016', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2001:2024'>　謂委委行委曲佗佗德平易山無不容河無不潤穿</span><br/>
<span class='tline' id='l90' data-llen='2024:2047'>　鑿㡬於可笑鄭無箋諸儒亦牽強委委者首飾所加</span><br/>
<span class='tline' id='l91' data-llen='2047:2070'>　重積歟佗佗積而髙歟其髙如山其状之委曲旋環</span><br/>
<span class='tline' id='l92' data-llen='2070:2093'>　者如河補音以羔羊詩委委蛇蛇委蛇沈讀委委蛇</span><br/>
<span class='tline' id='l93' data-llen='2093:2116'>　蛇引易林蜲蛇反離騷委蛇皆音佗唐何切君子偕</span><br/>
<span class='tline' id='l94' data-llen='2116:2139'>　老委佗之義同鄭箋云象服謂褕翟闕翟也人君之</span><br/>
<span class='tline' id='l95' data-llen='2139:2162'>　象服則舜所云予欲觀古人之象日月星辰之屬侯</span><br/>
<span class='tline' id='l96' data-llen='2162:2185'>　伯夫人之服自褕翟而下如王后焉毛傳既不明言</span><br/>
<span class='tline' id='l97' data-llen='2185:2211'><a onclick="displayPageImage('KR1c0016', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2211:2234'>　象服之詳鄭亦不過言褕翟闕翟不釋象義意疑若</span><br/>
<span class='tline' id='l99' data-llen='2234:2257'>　舜所云星辰之屬而不敢明言然則服必有所象象</span><br/>
<span class='tline' id='l100' data-llen='2257:2280'>　以象其德而其詳未之聞也孔疏謂以象骨飾服未</span><br/>
<span class='tline' id='l101' data-llen='2280:2303'>　必然也爾雅釋訓云委委佗佗美也釋義不切玼玉</span><br/>
<span class='tline' id='l102' data-llen='2303:2326'>　色褕翟闕翟之首飾有玉焉玼兮玼兮其色之美也</span><br/>
<span class='tline' id='l103' data-llen='2326:2349'>　鬒黒髪也如雲言堆起之状甚美而似雲也髢髲也</span><br/>
<span class='tline' id='l104' data-llen='2349:2372'>　自矜其鬒髪之美不輕用髢孟子曰予不屑之教誨</span><br/>
<span class='tline' id='l105' data-llen='2372:2395'>　屑輕也毛傳瑱塞耳揥所以摘髪也孔疏云既夕記</span><br/>
<span class='tline' id='l106' data-llen='2395:2421'><a onclick="displayPageImage('KR1c0016', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2421:2444'>　云瑱塞耳充耳是也淇澳云充耳琇瑩是也以象骨</span><br/>
<span class='tline' id='l108' data-llen='2444:2467'>　為搔首因以為飾名之曰揥葛屨云佩其象揥是也</span><br/>
<span class='tline' id='l109' data-llen='2467:2490'>　毛傳謂揚眉上廣其釋未安方言目黸瞳之子曰盱</span><br/>
<span class='tline' id='l110' data-llen='2490:2513'>　或謂之揚蓋以瞳子每每揚動故名歟案詩美目揚</span><br/>
<span class='tline' id='l111' data-llen='2513:2536'>　兮子之清揚其言目也昭昭蓋目之美惟揚動乃著</span><br/>
<span class='tline' id='l112' data-llen='2536:2559'>　故以揚為目之美此言目之揚欲言其美之状而莫</span><br/>
<span class='tline' id='l113' data-llen='2559:2582'>　能而遂繼曰且其面色之晳白也飾貎極其美極其</span><br/>
<span class='tline' id='l114' data-llen='2582:2605'>　嚴盛如天然如帝然以為世間所無如天上人也胡</span><br/>
<span class='tline' id='l115' data-llen='2605:2631'><a onclick="displayPageImage('KR1c0016', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2631:2654'>　為乎若是蓋謂其德有以稱此乎否也毛傳曰禮有</span><br/>
<span class='tline' id='l117' data-llen='2654:2677'>　展衣者以丹縠為衣蒙覆也絺之靡者為縐當暑袢</span><br/>
<span class='tline' id='l118' data-llen='2677:2700'>　延之服也鄭箋云后妃六服之次展衣宜白縐絺絺</span><br/>
<span class='tline' id='l119' data-llen='2700:2723'>　之蹙蹙者展衣字之誤禮記作䄠衣夏則裏衣縐絺</span><br/>
<span class='tline' id='l120' data-llen='2723:2746'>　孔疏云展覆彼縐絺之上是當暑紲去袢延烝熱之</span><br/>
<span class='tline' id='l121' data-llen='2746:2769'>　服也袢延是熱之氣也王氏曰暑服則加紲袢焉所</span><br/>
<span class='tline' id='l122' data-llen='2769:2792'>　以自斂飾也音如絆繫之絆説文同瑳者治玉之謂</span><br/>
<span class='tline' id='l123' data-llen='2792:2815'>　治石謂之磋則治玉亦謂之瑳矣方治而未磨瑩故</span><br/>
<span class='tline' id='l124' data-llen='2815:2841'><a onclick="displayPageImage('KR1c0016', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2841:2864'>　曰縐之状似之詩曰如切如磋如琢如磨毛傳謂顔</span><br/>
<span class='tline' id='l126' data-llen='2864:2887'>　者顔角豐滿方言云頟顔也然有女同車云顔如舜</span><br/>
<span class='tline' id='l127' data-llen='2887:2910'>　華則謂大體顔色不止於頟展誠也媛淑女也卒章</span><br/>
<span class='tline' id='l128' data-llen='2910:2933'>　總言服貎如此之美則宜為邦之淑女也而子則不</span><br/>
<span class='tline' id='l129' data-llen='2933:2956'>　淑毛詩序謂君子偕老刺衛夫人淫亂釋文瑳七我</span><br/>
<span class='tline' id='l130' data-llen='2956:2979'>　反非當音磋釋文於竹竿巧笑之瑳又七何反即磋</span><br/>
<span class='tline' id='l131' data-llen='2979:2983'>　音</span><br/>
<span class='tline' id='l132' data-llen='2983:3006'>爰采唐矣沬之鄉矣云誰之思美孟姜矣期我乎桑中</span><br/>
<span class='tline' id='l133' data-llen='3006:3032'><a onclick="displayPageImage('KR1c0016', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3032:3055'>要我乎上宫送我乎淇之上矣爰采麥矣沬之北矣云</span><br/>
<span class='tline' id='l135' data-llen='3055:3078'>誰之思美孟弋矣期我乎桑中要我乎上宫送我乎淇</span><br/>
<span class='tline' id='l136' data-llen='3078:3101'>之上矣爰采葑矣沬之東矣云誰之思美孟庸矣期我</span><br/>
<span class='tline' id='l137' data-llen='3101:3118'>乎桑中要我乎上宫送我乎淇之上矣</span><br/>
<span class='tline' id='l138' data-llen='3118:3141'>　沬音妹中補音諸良切釋名兄忪亦曰兄章舅忪亦</span><br/>
<span class='tline' id='l139' data-llen='3141:3164'>　曰舅章顔師古糾繆正俗既言中有章音漢書背尊</span><br/>
<span class='tline' id='l140' data-llen='3164:3187'>　章師古注亦云今關中俗呼舅為鍾鍾者章之轉也</span><br/>
<span class='tline' id='l141' data-llen='3187:3210'>　太元成首次五能處中也次六不以讓也班固泗水</span><br/>
<span class='tline' id='l142' data-llen='3210:3236'><a onclick="displayPageImage('KR1c0016', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3236:3259'>　髙祖碑中與傷叶胡綜大牙賦中與常叶要音邀宫</span><br/>
<span class='tline' id='l144' data-llen='3259:3282'>　補音居王切屈原九歌朱宫與龍堂叶班固泗水張</span><br/>
<span class='tline' id='l145' data-llen='3282:3305'>　敖銘南宫與無疆叶黄香九宫賦宫與綱叶上補音</span><br/>
<span class='tline' id='l146' data-llen='3305:3328'>　辰羊切楚辭臨淵兮汪洋顧林兮忽荒修余兮袿衣</span><br/>
<span class='tline' id='l147' data-llen='3328:3351'>　騎霓兮南上下同簡謂尚猶上也亦有平聲　毛詩</span><br/>
<span class='tline' id='l148' data-llen='3351:3374'>　序曰桑中刺奔也衛之公室淫亂男女相奔至于世</span><br/>
<span class='tline' id='l149' data-llen='3374:3397'>　族在位相竊妻妾期於幽逺政散民流而不可止毛</span><br/>
<span class='tline' id='l150' data-llen='3397:3420'>　傳曰爰於也唐蒙菜名爾雅釋草云唐蒙女蘿女蘿</span><br/>
<span class='tline' id='l151' data-llen='3420:3446'><a onclick="displayPageImage('KR1c0016', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3446:3469'>　兎絲毛傳曰沬衛邑書曰明大命于沬邦蓋紂都朝</span><br/>
<span class='tline' id='l153' data-llen='3469:3492'>　歌以北是也姜弋庸皆著姓也将為淫奔託名於采</span><br/>
<span class='tline' id='l154' data-llen='3492:3515'>　唐采麥采葑或曰桑中溱洧幾於勸矣何以思無邪</span><br/>
<span class='tline' id='l155' data-llen='3515:3538'>　曰此非淫者之辭也刺者之辭也淫者畏人之知託</span><br/>
<span class='tline' id='l156' data-llen='3538:3561'>　以為采期於幽逺詎敢明言姜弋庸乎使果淫者之</span><br/>
<span class='tline' id='l157' data-llen='3561:3584'>　辭将叙事實以紀其情縱桑中之地濶逺相期之處</span><br/>
<span class='tline' id='l158' data-llen='3584:3607'>　或同豈一一皆要見於上宫豈一一皆送於淇水之</span><br/>
<span class='tline' id='l159' data-llen='3607:3630'>　上豈於姜必託以采唐於弋必託以采麥皆人協韻</span><br/>
<span class='tline' id='l160' data-llen='3630:3656'><a onclick="displayPageImage('KR1c0016', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3656:3679'>　爾以是知皆刺者之辭也總言淫者之情状而非的</span><br/>
<span class='tline' id='l162' data-llen='3679:3702'>　也故序曰刺奔樂記曰鄭衛之音亂世之音也比於</span><br/>
<span class='tline' id='l163' data-llen='3702:3725'>　慢矣桑間濮上之音亡國之音也其政散其民流誣</span><br/>
<span class='tline' id='l164' data-llen='3725:3748'>　上行私而不可止也朱曰桑間即此篇鄭元注樂記</span><br/>
<span class='tline' id='l165' data-llen='3748:3771'>　云濮水之上地有桑間者昔殷紂使師延作靡靡之</span><br/>
<span class='tline' id='l166' data-llen='3771:3794'>　樂已而自沉於濮水後師涓過焉夜聞而寫之為晉</span><br/>
<span class='tline' id='l167' data-llen='3794:3817'>　平公鼓之是之謂也桑間在濮陽而朱遂謂桑間即</span><br/>
<span class='tline' id='l168' data-llen='3817:3840'>　此篇無乃近似而非乎朱殆謂鄭註為非然樂記非</span><br/>
<span class='tline' id='l169' data-llen='3840:3867'><a onclick="displayPageImage('KR1c0016', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3867:3890'>　聖人全書其曰鄭衛比於慢者比同也亦曰孔子曰</span><br/>
<span class='tline' id='l171' data-llen='3890:3913'>　思無邪鄭衛在中不敢全言其邪而止曰比於慢此</span><br/>
<span class='tline' id='l172' data-llen='3913:3936'>　疑辭蓋作樂記者未逹乎作者之㫖所以刺亂非為</span><br/>
<span class='tline' id='l173' data-llen='3936:3953'>　亂也桑中非淫者之辭乃刺者之辭</span><br/>
<span class='tline' id='l174' data-llen='3953:3976'>鶉之奔奔鵲之彊彊人之無良我以為兄鵲之彊彊鶉</span><br/>
<span class='tline' id='l175' data-llen='3976:3989'>之奔奔人之無良我以為君</span><br/>
<span class='tline' id='l176' data-llen='3989:4012'>　補音兄虚王切白虎通兄者況也釋名兄荒也故青</span><br/>
<span class='tline' id='l177' data-llen='4012:4035'>　徐人謂兄為荒漢語雖有親兄安知其不為狼急就</span><br/>
<span class='tline' id='l178' data-llen='4035:4062'><a onclick="displayPageImage('KR1c0016', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4062:4085'>　章畢稚季昭小兄栁堯舜樂禹湯晉謡曰後十四年</span><br/>
<span class='tline' id='l180' data-llen='4085:4108'>　晉亦不昌昌乃在其兄楚辭天問兄與長叶易林以</span><br/>
<span class='tline' id='l181' data-llen='4108:4131'>　福為兄與光叶喜為吾兄與觴叶駕迎吾兄與黄叶</span><br/>
<span class='tline' id='l182' data-llen='4131:4154'>　奔奔逋珉切崔駰七依奔與人叶棗據船賦奔與寜</span><br/>
<span class='tline' id='l183' data-llen='4154:4177'>　叶　韓詩傳曰奔奔彊彊乗匹之貎毛詩傳曰兄謂</span><br/>
<span class='tline' id='l184' data-llen='4177:4200'>　君之兄君國小君毛詩序曰鶉之奔奔刺衛宣姜也</span><br/>
<span class='tline' id='l185' data-llen='4200:4223'>　衛人以為宣姜鶉鵲之不若也鄭箋云奔奔彊彊言</span><br/>
<span class='tline' id='l186' data-llen='4223:4246'>　其居有常匹飛則相隨之貎刺宣姜頑非匹耦觀奔</span><br/>
<span class='tline' id='l187' data-llen='4246:4273'><a onclick="displayPageImage('KR1c0016', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4273:4296'>　奔彊彊誠有乗匹之状詩辭無不若之意蓋言鳥獸</span><br/>
<span class='tline' id='l189' data-llen='4296:4319'>　之行如鶉鵲然首章言兄則刺公子頑頑為惠公之</span><br/>
<span class='tline' id='l190' data-llen='4319:4342'>　庶兄也末章言君則刺宣姜為小君毛傳與韓傳未</span><br/>
<span class='tline' id='l191' data-llen='4342:4364'>　見其異惟衛宏之序有異耳鄭則從衛序今不從</span><br/>
<span class='tline' id='l192' data-llen='4364:4387'>定之方中作于楚宫揆之以日作于楚室樹之榛栗椅</span><br/>
<span class='tline' id='l193' data-llen='4387:4410'>桐梓漆爰伐琴瑟升彼虚矣以望楚矣望楚與堂景山</span><br/>
<span class='tline' id='l194' data-llen='4410:4433'>與京降觀于桑卜云其吉終焉允臧靈雨既零命彼倌</span><br/>
<span class='tline' id='l195' data-llen='4433:4456'>人星言夙駕説于桑田匪直也人秉心塞淵騋牝三千</span><br/>
<span class='tline' id='l196' data-llen='4456:4483'><a onclick="displayPageImage('KR1c0016', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4483:4506'>　京補音居良切揚子雲交州牧箴京與荒叶班固東</span><br/>
<span class='tline' id='l198' data-llen='4506:4530'>　都賦漢京與永昌叶急就章門户井竈廡囷京榱邉薄</span><br/>
<span class='tline' id='l199' data-llen='4530:4553'>　盧瓦屋梁陳琳武華賦鎬京與大荒叶説文麠與䲔</span><br/>
<span class='tline' id='l200' data-llen='4553:4576'>　以畺得聲皆或從京倌音官田補音地因切顔師古</span><br/>
<span class='tline' id='l201' data-llen='4576:4599'>　急就章注云古者田陳聲相近晉與人之謡曰佞之</span><br/>
<span class='tline' id='l202' data-llen='4599:4622'>　見佞果喪其田漢童謡邪徑賊良田䜛口害善人易</span><br/>
<span class='tline' id='l203' data-llen='4622:4646'>　林噬嗑之未濟曰徑邪賊田政惡傷民節之井曰宣髮</span><br/>
<span class='tline' id='l204' data-llen='4646:4670'>　龍身為王主田太元失首田與根叶韓愈越裳操田與</span><br/>
<span class='tline' id='l205' data-llen='4670:4697'><a onclick="displayPageImage('KR1c0016', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4697:4720'>　臣叶張衡南都賦開竇灑流浸彼稻田溝澮脉連堤</span><br/>
<span class='tline' id='l207' data-llen='4720:4743'>　塍相輑淵一均切説見燕燕詩千補音倉新切楚辭</span><br/>
<span class='tline' id='l208' data-llen='4743:4766'>　招魂千與人與侁叶班固西都賦千與門叶劉邵趙</span><br/>
<span class='tline' id='l209' data-llen='4766:4797'>　都賦<span class='krp-note'>按原夲趙/都二字脱</span>千與仁叶易林觀之比騋牝龍身日馭</span><br/>
<span class='tline' id='l210' data-llen='4797:4819'>　三千正用此詩一曰龍趾龍身門眉貧切騋音來</span><br/>
<span class='tline' id='l211' data-llen='4819:4842'>　毛詩序曰定之方中美衛文公也衛為狄所滅東徙</span><br/>
<span class='tline' id='l212' data-llen='4842:4865'>　渡河野處漕邑齊桓公攘夷狄而封之文公徙居楚</span><br/>
<span class='tline' id='l213' data-llen='4865:4888'>　邱始建城市而營宫室得其時制百姓悦之國家殷</span><br/>
<span class='tline' id='l214' data-llen='4888:4915'><a onclick="displayPageImage('KR1c0016', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4915:4938'>　富焉春秋魯閔公二年十二月狄入衛左傳衛懿公</span><br/>
<span class='tline' id='l216' data-llen='4938:4961'>　及狄人戰于滎澤衛師敗績遂滅衛宋桓公逆諸河</span><br/>
<span class='tline' id='l217' data-llen='4961:4984'>　宵濟立戴公以廬于漕許穆夫人賦載馳齊桓公使</span><br/>
<span class='tline' id='l218' data-llen='4984:5007'>　公子無虧帥車三百乗甲士三千人以戍曹毛詩傳</span><br/>
<span class='tline' id='l219' data-llen='5007:5030'>　曰定營室也楚宫楚邱之宫也鄭箋曰定星昬中於</span><br/>
<span class='tline' id='l220' data-llen='5030:5053'>　是可以營制宫室故謂之營室方将也初也昬中於</span><br/>
<span class='tline' id='l221' data-llen='5053:5076'>　南方鄭箋謂四方鑿矣宫言大體室言内室揆度日</span><br/>
<span class='tline' id='l222' data-llen='5076:5099'>　出入以定東西南北乃作宫室而言揆日於作宫室</span><br/>
<span class='tline' id='l223' data-llen='5099:5126'><a onclick="displayPageImage('KR1c0016', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5126:5149'>　之後者作詩協韻故交錯為文也爾雅釋天云營室</span><br/>
<span class='tline' id='l225' data-llen='5149:5172'>　謂之定郭璞云定正也作宫室皆以營室中為正鄭</span><br/>
<span class='tline' id='l226' data-llen='5172:5195'>　謂小雪時孔疏云小雪則在周十二月矣春秋正月</span><br/>
<span class='tline' id='l227' data-llen='5195:5218'>　城楚邱而云得時者左傳曰凡土功水昬正而栽日</span><br/>
<span class='tline' id='l228' data-llen='5218:5241'>　至而畢則冬至以前皆為土功之時以歴校之僖二</span><br/>
<span class='tline' id='l229' data-llen='5241:5264'>　年閏餘十七則閏在正月之後正月之初未冬至故</span><br/>
<span class='tline' id='l230' data-llen='5264:5287'>　為得時也毛傳曰椅梓屬陸璣草木疏曰梓實桐皮</span><br/>
<span class='tline' id='l231' data-llen='5287:5310'>　曰椅爰於也他年於此伐之以為琴瑟餘所用不盡</span><br/>
<span class='tline' id='l232' data-llen='5310:5337'><a onclick="displayPageImage('KR1c0016', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5337:5360'>　記毛傳曰虚漕虚也楚邱有堂邑者景山大山京髙</span><br/>
<span class='tline' id='l234' data-llen='5360:5383'>　邱也孔疏云知虗漕墟者以文公自漕而徙楚邱故</span><br/>
<span class='tline' id='l235' data-llen='5383:5406'>　知升漕虚蓋地有故墟髙可登之以望猶僖二十八</span><br/>
<span class='tline' id='l236' data-llen='5406:5429'>　年左傳稱晉侯登有莘之墟也以望楚邱又望其傍</span><br/>
<span class='tline' id='l237' data-llen='5429:5452'>　堂邑及景山與京邱虚亦不必定言漕虚或登他墟</span><br/>
<span class='tline' id='l238' data-llen='5452:5475'>　亦可望爾雅釋詁云景大也今隂陽家相地亦先登</span><br/>
<span class='tline' id='l239' data-llen='5475:5498'>　髙逺望見其所善又至其所而審觀之亦善則可矣</span><br/>
<span class='tline' id='l240' data-llen='5498:5521'>　降觀于桑者桑正其所也即楚宫之址也然後卜孔</span><br/>
<span class='tline' id='l241' data-llen='5521:5548'><a onclick="displayPageImage('KR1c0016', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5548:5571'>　疏云終然信善非特當今而已毛傳曰零落也倌人</span><br/>
<span class='tline' id='l243' data-llen='5571:5594'>　主駕者相地定國卜既吉有疎雨焉而遂霽衛人喜</span><br/>
<span class='tline' id='l244' data-llen='5594:5617'>　焉以此雨為神雨零者踈而不驟雨而即止之義也</span><br/>
<span class='tline' id='l245' data-llen='5617:5640'>　惟雨止故命倌人見星而夙駕欲厥明早行也既命</span><br/>
<span class='tline' id='l246' data-llen='5640:5663'>　駕倌人已乃説止於桑田之舍朱云非獨此人誠實</span><br/>
<span class='tline' id='l247' data-llen='5663:5686'>　淵深其所畜之騋牝亦三千矣問國君之富數馬以</span><br/>
<span class='tline' id='l248' data-llen='5686:5709'>　對庾人馬七尺曰騋魯僖公二年齊桓公城楚邱而</span><br/>
<span class='tline' id='l249' data-llen='5709:5732'>　封衛衛國忘亾文公大布之衣大帛之冠務材訓農</span><br/>
<span class='tline' id='l250' data-llen='5732:5759'><a onclick="displayPageImage('KR1c0016', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5759:5782'>　通商惠工敬教勸學授方任能元年革車三十乗季</span><br/>
<span class='tline' id='l252' data-llen='5782:5804'>　年乃三百乗<span class='krp-note'>按魯僖以下大/典脱今補入</span></span><br/>
<span class='tline' id='l253' data-llen='5804:5827'>蝃蝀在東莫之敢指女子有行逺父母兄弟朝隮于西</span><br/>
<span class='tline' id='l254' data-llen='5827:5850'>崇朝其雨女子有行逺兄弟父母乃如之人也懐昏姻</span><br/>
<span class='tline' id='l255' data-llen='5850:5861'>也大無信也不知命也</span><br/>
<span class='tline' id='l256' data-llen='5861:5890'>　毛詩序曰衛文公能以道化其民淫奔之行<span class='krp-note'>按詩序/行作恥</span></span><br/>
<span class='tline' id='l257' data-llen='5890:5913'>　國人不齒也蝃蝀毛傳曰虹也夫婦過禮則虹氣盛</span><br/>
<span class='tline' id='l258' data-llen='5913:5936'>　孔疏云日在東則虹見西方日在西則虹見東方無</span><br/>
<span class='tline' id='l259' data-llen='5936:5963'><a onclick="displayPageImage('KR1c0016', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5963:5986'>　在日傍之時隮亦虹也虹非天地之常氣乃隂陽繆</span><br/>
<span class='tline' id='l261' data-llen='5986:6009'>　感不正之氣而隂為主故常逺日其人道淫泆之氣</span><br/>
<span class='tline' id='l262' data-llen='6009:6032'>　感之歟衛人猶莫敢指蝃蝀而况淫奔之行乎隮升</span><br/>
<span class='tline' id='l263' data-llen='6032:6055'>　也朝有崇義暮有卑下義虹見則雨女子有行逺父</span><br/>
<span class='tline' id='l264' data-llen='6055:6078'>　母兄弟矣此宜憂戚有所不忍豈可不由父母之命</span><br/>
<span class='tline' id='l265' data-llen='6078:6101'>　而淫奔乎乃如之人指淫奔之女懐思婚姻故也㓜</span><br/>
<span class='tline' id='l266' data-llen='6101:6124'>　承父母之誨豈曰淫奔必誨之以善也今而奔焉是</span><br/>
<span class='tline' id='l267' data-llen='6124:6147'>　大無信必欺詐以行之不知婚姻遲速莫非天命也</span><br/>
<span class='tline' id='l268' data-llen='6147:6174'><a onclick="displayPageImage('KR1c0016', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6174:6182'>　以遲故奔歟</span><br/>
<span class='tline' id='l270' data-llen='6182:6205'>相鼠有皮人而無儀人而無儀不死何為相鼠有齒人</span><br/>
<span class='tline' id='l271' data-llen='6205:6228'>而無止人而無止不死何俟相鼠有體人而無禮人而</span><br/>
<span class='tline' id='l272' data-llen='6228:6236'>無禮胡不遄死</span><br/>
<span class='tline' id='l273' data-llen='6236:6259'>　皮補音一讀蒲麋切一讀蒲何切儀一讀魚竒切一</span><br/>
<span class='tline' id='l274' data-llen='6259:6282'>　讀牛何切為一讀于媯切一讀吾禾切或寝或訛民</span><br/>
<span class='tline' id='l275' data-llen='6282:6305'>　之訛言開元五經文字皆作譌説文以為得聲史記</span><br/>
<span class='tline' id='l276' data-llen='6305:6334'>　引書居南交南為正讀為作訛楚辭哀時命<span class='krp-note'>按此嚴/忌作非</span></span><br/>
<span class='tline' id='l277' data-llen='6334:6361'><a onclick="displayPageImage('KR1c0016', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6361:6389'>　<span class='krp-note'>屈原楚/詞也</span>知貪餌之近死兮不如下逰乎清波寜幽隠</span><br/>
<span class='tline' id='l279' data-llen='6389:6412'>　以逺禍兮孰侵辱之可為子胥死而成義兮屈原沉</span><br/>
<span class='tline' id='l280' data-llen='6412:6435'>　於汨羅漢書王莽傳以勸南偽韋昭五戈切為與偽</span><br/>
<span class='tline' id='l281' data-llen='6435:6458'>　皆當有訛音　毛詩序謂相鼠刺無禮也衛文公能</span><br/>
<span class='tline' id='l282' data-llen='6458:6481'>　正其羣臣而刺在位承先君之化無禮儀也序固多</span><br/>
<span class='tline' id='l283' data-llen='6481:6504'>　差繆此序與詩情殊不合是詩所謂無儀無禮豈特</span><br/>
<span class='tline' id='l284' data-llen='6504:6527'>　無禮儀而已哉曰不死何為曰不死何俟俟待也曰</span><br/>
<span class='tline' id='l285' data-llen='6527:6550'>　胡不遄死遄速也觀此辭情蓋深疾淫蕩之甚者也</span><br/>
<span class='tline' id='l286' data-llen='6550:6577'><a onclick="displayPageImage('KR1c0016', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6577:6600'>　不觀全章全篇而執一言以為説亦陋甚矣毛傳亦</span><br/>
<span class='tline' id='l288' data-llen='6600:6623'>　同衛文公誠有禮羣臣肅正而承先君之化淫風未</span><br/>
<span class='tline' id='l289' data-llen='6623:6646'>　殄猶有如此詩所刺者詩人深疾之情状甚著相視</span><br/>
<span class='tline' id='l290' data-llen='6646:6669'>　鼠猶有皮人而無儀此無儀謂淫泆無恥無所藏襲</span><br/>
<span class='tline' id='l291' data-llen='6669:6692'>　曾不如鼠之有皮猶包括其體也齒猶有所限止人</span><br/>
<span class='tline' id='l292' data-llen='6692:6715'>　無止蕩然淫肆一無畔岸曾不如鼠之猶有齒卒章</span><br/>
<span class='tline' id='l293' data-llen='6715:6738'>　體禮則特更韻欲申言深疾淫縱之意故云亦未必</span><br/>
<span class='tline' id='l294' data-llen='6738:6746'>　果刺在位者</span><br/>
<span class='tline' id='l295' data-llen='6746:6773'><a onclick="displayPageImage('KR1c0016', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6773:6796'>孑孑干旄在浚之郊素絲紕之良馬四之彼姝者子何</span><br/>
<span class='tline' id='l297' data-llen='6796:6819'>以畀之孑孑干旟在浚之都素絲組之良馬五之彼姝</span><br/>
<span class='tline' id='l298' data-llen='6819:6842'>者子何以予之孑孑干旌在浚之城素絲祝之良馬六</span><br/>
<span class='tline' id='l299' data-llen='6842:6853'>之彼姝者子何以告之</span><br/>
<span class='tline' id='l300' data-llen='6853:6876'>　朱曰孑孑特出之貎李廵曰旄牛尾注於干首鄭箋</span><br/>
<span class='tline' id='l301' data-llen='6876:6899'>　云周禮孤卿建旃大夫建物首皆注旄焉時有建此</span><br/>
<span class='tline' id='l302' data-llen='6899:6922'>　旌來至浚之郊毛傳曰浚衛邑紕所以織組也王氏</span><br/>
<span class='tline' id='l303' data-llen='6922:6945'>　曰素絲為組所以帶馬良馬所以好賢也程曰素絲</span><br/>
<span class='tline' id='l304' data-llen='6945:6972'><a onclick="displayPageImage('KR1c0016', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6972:6995'>　束帛也以束帛乗馬行禮於賢者李曰干與竹竿字</span><br/>
<span class='tline' id='l306' data-llen='6995:7018'>　通用家語曰干旄之忠彼姝者子謂賢者賢者有美</span><br/>
<span class='tline' id='l307' data-llen='7018:7041'>　德詩人美之故云姝也畀與也謂卿大夫士之致禮</span><br/>
<span class='tline' id='l308' data-llen='7041:7064'>　於賢者如此不知賢者何以與之何以告之也司常</span><br/>
<span class='tline' id='l309' data-llen='7064:7087'>　云鳥隼為旟析羽為旌又云州里建旟斿車載旌注</span><br/>
<span class='tline' id='l310' data-llen='7087:7110'>　謂斿車王之木路而此詩云干旌者以旌旗通稱歟</span><br/>
<span class='tline' id='l311' data-llen='7110:7133'>　爾雅云注旄首曰旌據州里建旟則自州長而下至</span><br/>
<span class='tline' id='l312' data-llen='7133:7162'>　於宰咸建旟鄭箋云祝當作屬屬著也<span class='krp-note'>按三字/原本脱</span>凡詩</span><br/>
<span class='tline' id='l313' data-llen='7162:7189'><a onclick="displayPageImage('KR1c0016', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7189:7212'>　字訛者多鄭説頗通程曰馬四至於五六馬之益多</span><br/>
<span class='tline' id='l315' data-llen='7212:7235'>　見其禮之益加春秋左傳楚公子棄疾見鄭子皮以</span><br/>
<span class='tline' id='l316' data-llen='7235:7258'>　馬六匹見子産以馬四匹家語云緫紕於此成文於</span><br/>
<span class='tline' id='l317' data-llen='7258:7281'>　彼然則紕之者謂織也程謂素絲所以贈送賢者亦</span><br/>
<span class='tline' id='l318' data-llen='7281:7304'>　有理但古者幣用元纁而此曰素絲豈周衰古制寖</span><br/>
<span class='tline' id='l319' data-llen='7304:7327'>　廢而用素孔子刪詩惟取其大體之善不可詳責以</span><br/>
<span class='tline' id='l320' data-llen='7327:7350'>　古制歟次曰組之豈特取其織組成文之謂乎不然</span><br/>
<span class='tline' id='l321' data-llen='7350:7373'>　則以組束幣乎鄭謂祝作屬素絲之幣相屬不一歟</span><br/>
<span class='tline' id='l322' data-llen='7373:7400'><a onclick="displayPageImage('KR1c0016', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7400:7423'>　傳箋本於爾雅旌旗練旒九飾以組維以縷然首章</span><br/>
<span class='tline' id='l324' data-llen='7423:7446'>　惟言紕又繼曰良馬五之六之為説不通毛傳曰下</span><br/>
<span class='tline' id='l325' data-llen='7446:7469'>　邑曰都毛詩序曰干旄美好善也衛文公臣子多好</span><br/>
<span class='tline' id='l326' data-llen='7469:7481'>　善賢者樂告以善道也</span><br/>
<span class='tline' id='l327' data-llen='7481:7504'>載馳載驅歸唁衛侯驅馬悠悠言至於漕大夫跋渉我</span><br/>
<span class='tline' id='l328' data-llen='7504:7527'>心則憂既不我嘉不能旋反視爾不臧我思不逺既不</span><br/>
<span class='tline' id='l329' data-llen='7527:7550'>我嘉不能旋濟視爾不臧我思不閟陟彼阿丘言采其</span><br/>
<span class='tline' id='l330' data-llen='7550:7573'>蝱女子善懐亦各有行許人尤之衆稺且狂我行其野</span><br/>
<span class='tline' id='l331' data-llen='7573:7600'><a onclick="displayPageImage('KR1c0016', 'WYG', '004-19a' );" name="004-19a" class="pb">[004-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7600:7623'>芃芃其麥控于大邦誰因誰極大夫君子無我有尤百</span><br/>
<span class='tline' id='l333' data-llen='7623:7633'>爾所思不如我所之</span><br/>
<span class='tline' id='l334' data-llen='7633:7656'>　驅補音祛尤切釋文駈音同陸雲九愍駈與流叶唁</span><br/>
<span class='tline' id='l335' data-llen='7656:7679'>　音彦漕音曹補音徂侯切楚詞招隠士禽獸駭兮亾</span><br/>
<span class='tline' id='l336' data-llen='7679:7710'>　其曹王孫兮歸來山中兮不可以久留<span class='krp-note'>按原夲脫/楚詞三句</span>簡謂</span><br/>
<span class='tline' id='l337' data-llen='7710:7733'>　即今曹音之轉不能旋反補音反浮臠切屈原離騷</span><br/>
<span class='tline' id='l338' data-llen='7733:7756'>　經相道之不察兮延佇乎吾将反囬朕車以復路兮</span><br/>
<span class='tline' id='l339' data-llen='7756:7779'>　及行迷之未逺荀卿賦篇忽乎其極之逺也攭兮其</span><br/>
<span class='tline' id='l340' data-llen='7779:7806'><a onclick="displayPageImage('KR1c0016', 'WYG', '004-19b' );" name="004-19b" class="pb">[004-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7806:7839'>　相逐而反也卭卭兮天下之咸蹇也<span class='krp-note'>按原本脫荀/卿賦萹三句</span>潘岳西</span><br/>
<span class='tline' id='l342' data-llen='7839:7862'>　征賦不反與蓬轉叶太元失首反亦與轉叶蝱音盲</span><br/>
<span class='tline' id='l343' data-llen='7862:7886'>　補音謨郎切説文以亡得聲行補音户郎切芃音蓬尢</span><br/>
<span class='tline' id='l344' data-llen='7886:7909'>　思之反　載馳詩言歸唁衛侯則知衛女後言許人</span><br/>
<span class='tline' id='l345' data-llen='7909:7932'>　尤之衆穉且狂則知衛懿公為狄所滅許穆夫人欲</span><br/>
<span class='tline' id='l346' data-llen='7932:7955'>　以許救衛而士大夫皆以許國至小而欲救衛如衆</span><br/>
<span class='tline' id='l347' data-llen='7955:7978'>　穉㓜力至柔弱不量力而往又如狂爾馳驅至漕非</span><br/>
<span class='tline' id='l348' data-llen='7978:8001'>　有事實皆所思也念許大夫往衛唁問跋渉我心憂</span><br/>
<span class='tline' id='l349' data-llen='8001:8028'><a onclick="displayPageImage('KR1c0016', 'WYG', '004-20a' );" name="004-20a" class="pb">[004-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8028:8051'>　之殆不如已親往唁也哀閔宗國哀閔兄弟人心之</span><br/>
<span class='tline' id='l351' data-llen='8051:8074'>　所不能自已者也許大夫既不以我為嘉善我亦不</span><br/>
<span class='tline' id='l352' data-llen='8074:8097'>　能旋反歸唁矣視爾不以我為臧善我所思安得而</span><br/>
<span class='tline' id='l353' data-llen='8097:8120'>　不逺嘉善也臧亦善也亦心知父母終於禮不可歸</span><br/>
<span class='tline' id='l354' data-llen='8120:8143'>　旋濟者自許歸衛當有濟渡也爾既不以我歸唁為</span><br/>
<span class='tline' id='l355' data-llen='8143:8166'>　臧善我所思安得而不深閟爾雅釋邱云偏髙阿邱</span><br/>
<span class='tline' id='l356' data-llen='8166:8189'>　爾雅為義未盡有卷者阿偏髙而阿曲歟蝱貝母藥</span><br/>
<span class='tline' id='l357' data-llen='8189:8212'>　也治氣結實采蝱欲以療憂鬰之疾我今所懐思亦</span><br/>
<span class='tline' id='l358' data-llen='8212:8239'><a onclick="displayPageImage('KR1c0016', 'WYG', '004-20b' );" name="004-20b" class="pb">[004-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8239:8262'>　善非為惡也大抵人各有心心各有所欲行許人尤</span><br/>
<span class='tline' id='l360' data-llen='8262:8285'>　之謂衆穉狂莫肯徃救我思出而行野行芃芃之麥</span><br/>
<span class='tline' id='l361' data-llen='8285:8308'>　中徑往控告大邦誰可因之以濟誰可究極救衛之</span><br/>
<span class='tline' id='l362' data-llen='8308:8331'>　事許大夫君子無尤我爾百致其思不如我徑往控</span><br/>
<span class='tline' id='l363' data-llen='8331:8354'>　告也之往也所思深閟哀切至是非實行野而徃控</span><br/>
<span class='tline' id='l364' data-llen='8354:8377'>　也毛詩序曰載馳許穆夫人作也閔其宗國顛覆自</span><br/>
<span class='tline' id='l365' data-llen='8377:8400'>　傷不能救也衛懿公為狄人所㓕國人分散露於漕</span><br/>
<span class='tline' id='l366' data-llen='8400:8423'>　邑許穆夫人閔衛之亡傷許之小力不能救思歸唁</span><br/>
<span class='tline' id='l367' data-llen='8423:8450'><a onclick="displayPageImage('KR1c0016', 'WYG', '004-21a' );" name="004-21a" class="pb">[004-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8450:8473'>　其兄又義不得故賦是詩也毛傳曰載辭也草行曰</span><br/>
<span class='tline' id='l369' data-llen='8473:8481'>　跋水行曰渉</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1c0016', 'WYG', '020-1a' );" name="020-1a" class="pb">[020-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:210'>　慈湖詩傳卷二十　　　　宋　楊簡　撰</span><br/>
<span class='tline' id='l10' data-llen='210:214'>商頌</span><br/>
<span class='tline' id='l11' data-llen='214:237'>猗與那與置我鞉鼓奏鼓簡簡衎我烈祖湯孫奏假綏</span><br/>
<span class='tline' id='l12' data-llen='237:260'>我思成鞉鼓淵淵嘒嘒管聲既和且平依我磬聲於赫</span><br/>
<span class='tline' id='l13' data-llen='260:283'>湯孫穆穆厥聲庸鼓有斁萬舞有奕我有嘉客亦不夷</span><br/>
<span class='tline' id='l14' data-llen='283:306'>懌自古在昔先民有作温恭朝夕執事有恪顧予烝嘗</span><br/>
<span class='tline' id='l15' data-llen='306:312'>湯孫之将</span><br/>
<span class='tline' id='l16' data-llen='312:338'><a onclick="displayPageImage('KR1c0016', 'WYG', '020-1b' );" name="020-1b" class="pb">[020-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='338:361'>　那衛宏作毛詩序曰那祀成湯也自微子至於戴公</span><br/>
<span class='tline' id='l18' data-llen='361:384'>　其間禮樂廢壊有正考甫者得商頌十二篇於周之</span><br/>
<span class='tline' id='l19' data-llen='384:407'>　大師以那為首今所存五篇而衛宏惟言十二篇何</span><br/>
<span class='tline' id='l20' data-llen='407:430'>　也斁補音弋灼切奕澤並同上切昔補音息約切古</span><br/>
<span class='tline' id='l21' data-llen='430:453'>　也昔有三音一如交錯之錯類篇倉各切注引周官</span><br/>
<span class='tline' id='l22' data-llen='453:476'>　老牛之角沴而昔一如鳥鵲之鵲説文鵲舄昔三字</span><br/>
<span class='tline' id='l23' data-llen='476:499'>　同音一如侵削旁紐削轉為昔故昔削互用楚辭大</span><br/>
<span class='tline' id='l24' data-llen='499:522'>　招昔與作澤客叶左思魏都賦昔與魄叶又詠史詩</span><br/>
<span class='tline' id='l25' data-llen='522:548'><a onclick="displayPageImage('KR1c0016', 'WYG', '020-2a' );" name="020-2a" class="pb">[020-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='548:571'>　昔與壑叶左貴嬪楊后文昔與閣叶澤徒各切客克</span><br/>
<span class='tline' id='l27' data-llen='571:594'>　各切魄白各切用韻皆與詩同特不知於前三音之</span><br/>
<span class='tline' id='l28' data-llen='594:617'>　中當為何讀詩韻多得之旁紐今定讀如削夕補音</span><br/>
<span class='tline' id='l29' data-llen='617:640'>　祥龠切左貴嬪楊后文思媚黄姑䖍恭朝夕允釐中</span><br/>
<span class='tline' id='l30' data-llen='640:663'>　饋執事有恪　毛傳曰猗歎辭那多也鞉鼓樂之所</span><br/>
<span class='tline' id='l31' data-llen='663:686'>　成也夏后氏足鼓殷人置鼓周人縣鼓明堂位曰夏</span><br/>
<span class='tline' id='l32' data-llen='686:709'>　后氏之足鼓殷楹鼓周縣鼓毛詩鄭箋云置讀曰植</span><br/>
<span class='tline' id='l33' data-llen='709:732'>　金縢曰植璧夫璧不可植也唯可置之而已故徐音</span><br/>
<span class='tline' id='l34' data-llen='732:758'><a onclick="displayPageImage('KR1c0016', 'WYG', '020-2b' );" name="020-2b" class="pb">[020-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='758:781'>　置然則植置通用歟故鄭讀此置曰植楹謂之柱貫</span><br/>
<span class='tline' id='l36' data-llen='781:804'>　中而樹之也鞉則楹鼓之小者加兩耳揺之耳還自</span><br/>
<span class='tline' id='l37' data-llen='804:827'>　擊故曰置立然則音義置植皆通歟或欲作樂先設</span><br/>
<span class='tline' id='l38' data-llen='827:850'>　置歟爾雅釋詁云那多也此那與專指鞉鼓非謂大</span><br/>
<span class='tline' id='l39' data-llen='850:873'>　鼓也而箋謂鞉與鼓為二未安下文奏鼓簡簡則大</span><br/>
<span class='tline' id='l40' data-llen='873:896'>　鼓矣康成不善屬文而好拘故分鞉鼓為二簡簡聲</span><br/>
<span class='tline' id='l41' data-llen='896:919'>　辨而不雜如簡也衎樂和也箋云烈祖湯也湯孫太</span><br/>
<span class='tline' id='l42' data-llen='919:942'>　甲也是頌始作則太甲時也後世亦可用之亦可稱</span><br/>
<span class='tline' id='l43' data-llen='942:968'><a onclick="displayPageImage('KR1c0016', 'WYG', '020-3a' );" name="020-3a" class="pb">[020-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='968:991'>　湯孫假格也假格音相近記者不同也格至也來也</span><br/>
<span class='tline' id='l45' data-llen='991:1014'>　湯孫奏樂以來其神歟綏安也神其安我所思而成</span><br/>
<span class='tline' id='l46' data-llen='1014:1037'>　之歟湯孫思得烈祖之神至而享之也淵淵鞉鼓之</span><br/>
<span class='tline' id='l47' data-llen='1037:1060'>　音小嘒嘒亦小貎風云嘒彼小星比管聲小矣平者</span><br/>
<span class='tline' id='l48' data-llen='1060:1089'>　不焦急<span class='krp-note'>按原本/誤作意</span>又不緩濁也和則衆音諧協舒暢中</span><br/>
<span class='tline' id='l49' data-llen='1089:1112'>　平也鼓管皆依磬聲於歎辭赫盛也於是告湯孫曰</span><br/>
<span class='tline' id='l50' data-llen='1112:1135'>　此樂盛矣穆穆者和靜微逺之音毛傳曰大鐘曰庸</span><br/>
<span class='tline' id='l51' data-llen='1135:1158'>　鐘鼓餘音未巳而又續是謂繹如也斁繹也奕盛也</span><br/>
<span class='tline' id='l52' data-llen='1158:1184'><a onclick="displayPageImage('KR1c0016', 'WYG', '020-3b' );" name="020-3b" class="pb">[020-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1184:1207'>　舞者多而盛也周禮謂四方之使者曰國客此雖殷</span><br/>
<span class='tline' id='l54' data-llen='1207:1230'>　禮或當同歟不然則殷不異賓客此謂諸侯歟然殷</span><br/>
<span class='tline' id='l55' data-llen='1230:1253'>　頌言諸侯曰龍旂十乗曰多辟其辭則重矣夷平也</span><br/>
<span class='tline' id='l56' data-llen='1253:1276'>　懌悦也和平而樂也箋云亦不夷懌乎言夷懌也自</span><br/>
<span class='tline' id='l57' data-llen='1276:1299'>　古在昔之先民有所作為温恭朝夕執事有恪言今</span><br/>
<span class='tline' id='l58' data-llen='1299:1322'>　與祭之人亦然詩人於是又曰顧我今烝嘗之祭仍</span><br/>
<span class='tline' id='l59' data-llen='1322:1345'>　湯孫之所将奉也将奉出於誠敬夫温恭也恪也将</span><br/>
<span class='tline' id='l60' data-llen='1345:1368'>　也皆此心也此心道心也祖考之所以來格者此也</span><br/>
<span class='tline' id='l61' data-llen='1368:1394'><a onclick="displayPageImage('KR1c0016', 'WYG', '020-4a' );" name="020-4a" class="pb">[020-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1394:1417'>　既和且平者此心所以自古先民之道皆此也所謂</span><br/>
<span class='tline' id='l63' data-llen='1417:1434'>　一言以蔽之曰思無邪者此也一也</span><br/>
<span class='tline' id='l64' data-llen='1434:1457'>嗟嗟烈祖有秩斯祜申錫無疆及爾斯所既載清酤賚</span><br/>
<span class='tline' id='l65' data-llen='1457:1480'>我思成亦有和羮既戒既平鬷假無言時靡有爭綏我</span><br/>
<span class='tline' id='l66' data-llen='1480:1503'>眉夀黄耉無疆約軧錯衡八鸞鶬鶬以假以享我受命</span><br/>
<span class='tline' id='l67' data-llen='1503:1526'>溥将自天降康豐年穰穰來假來饗降福無疆顧予烝</span><br/>
<span class='tline' id='l68' data-llen='1526:1533'>嘗湯孫之将</span><br/>
<span class='tline' id='l69' data-llen='1533:1549'>　　<span class='krp-note'>按此篇永樂/大典缺卷</span></span><br/>
<span class='tline' id='l70' data-llen='1549:1575'><a onclick="displayPageImage('KR1c0016', 'WYG', '020-4b' );" name="020-4b" class="pb">[020-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1575:1599'>天命𤣥鳥降而生商宅殷土芒芒古帝命武湯正域彼</span><br/>
<span class='tline' id='l72' data-llen='1599:1622'>四方方命厥后奄有九有商之先后受命不殆在武丁</span><br/>
<span class='tline' id='l73' data-llen='1622:1645'>孫子武丁孫子武王靡不勝龍旂十乗大糦是承邦畿</span><br/>
<span class='tline' id='l74' data-llen='1645:1668'>千里維民所止肇域彼四海四海來假來假祁祁景員</span><br/>
<span class='tline' id='l75' data-llen='1668:1681'>維河殷受命咸宜百禄是何</span><br/>
<span class='tline' id='l76' data-llen='1681:1704'>　肇音兆史記殷契母曰簡狄有娀氏之女為帝嚳次</span><br/>
<span class='tline' id='l77' data-llen='1704:1727'>　妃三人行浴見元鳥墮卵簡狄取吞之因孕生契帝</span><br/>
<span class='tline' id='l78' data-llen='1727:1750'>　舜命契為司徒封於商毛傳曰元鳥鳦也諸儒習於</span><br/>
<span class='tline' id='l79' data-llen='1750:1776'><a onclick="displayPageImage('KR1c0016', 'WYG', '020-5a' );" name="020-5a" class="pb">[020-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1776:1799'>　孔子不語怪神而不肯信姜嫄履帝武敏歆簡狄吞</span><br/>
<span class='tline' id='l81' data-llen='1799:1822'>　元鳥之卵而生商之事夫天地間怪神之事何所不</span><br/>
<span class='tline' id='l82' data-llen='1822:1845'>　有簡冊所載耳目所及若是者多矣子不語怪神乃</span><br/>
<span class='tline' id='l83' data-llen='1845:1868'>　門弟子所記孔子亦未嘗斷然曰天下無怪神之事</span><br/>
<span class='tline' id='l84' data-llen='1868:1891'>　生民元鳥之詩孔子取焉諸儒則穿鑿為説強使之</span><br/>
<span class='tline' id='l85' data-llen='1891:1914'>　無孔子未必如此諸儒為説終不若詩文之明白坦</span><br/>
<span class='tline' id='l86' data-llen='1914:1937'>　夷道無所不通故變化無所不有惟知道者信之特</span><br/>
<span class='tline' id='l87' data-llen='1937:1960'>　難於言以天下執已見執迹不化者多雖告之多疑</span><br/>
<span class='tline' id='l88' data-llen='1960:1986'><a onclick="displayPageImage('KR1c0016', 'WYG', '020-5b' );" name="020-5b" class="pb">[020-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1986:2009'>　故孔子不言爾自簡狄至湯歴年久矣故謂命元鳥</span><br/>
<span class='tline' id='l90' data-llen='2009:2032'>　降生商之上帝曰古帝是時古帝已命武湯域有四</span><br/>
<span class='tline' id='l91' data-llen='2032:2055'>　方矣湯者契後世之孫生契所以生湯也域謂包有</span><br/>
<span class='tline' id='l92' data-llen='2055:2078'>　之也四方咸命湯后奄有九有蓋湯得四方之心故</span><br/>
<span class='tline' id='l93' data-llen='2078:2101'>　四方咸戴之欲以為王九有九州也奄盡也猶言域</span><br/>
<span class='tline' id='l94' data-llen='2101:2124'>　四方也特更其辭爾人心所歸即上帝之所命民為</span><br/>
<span class='tline' id='l95' data-llen='2124:2147'>　貴君為輕故此謂方命厥后商之先后所以受天命</span><br/>
<span class='tline' id='l96' data-llen='2147:2170'>　繼繼承承不危殆者以有武丁孫子繼其後也武丁</span><br/>
<span class='tline' id='l97' data-llen='2170:2196'><a onclick="displayPageImage('KR1c0016', 'WYG', '020-6a' );" name="020-6a" class="pb">[020-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2196:2219'>　為先后之孫子兩言武丁孫子賛美不已也武丁髙</span><br/>
<span class='tline' id='l99' data-llen='2219:2242'>　宗有武功故曰武王靡不勝易曰髙宗伐鬼方説命</span><br/>
<span class='tline' id='l100' data-llen='2242:2265'>　曰惟甲胄起戎惟干戈省厥躬知髙宗有武功伐而</span><br/>
<span class='tline' id='l101' data-llen='2265:2288'>　克之曰勝建龍旂者十乗謂諸侯來助祭也大糦是</span><br/>
<span class='tline' id='l102' data-llen='2288:2311'>　承祭以黍稷為重也鄭箋謂諸侯奉承而進之未安</span><br/>
<span class='tline' id='l103' data-llen='2311:2340'>　奉黍稷主婦之職攷特牲<span class='krp-note'>按原本作/時牡誤</span>少牢禮則然天</span><br/>
<span class='tline' id='l104' data-llen='2340:2363'>　子祭禮不存今獨以此文承龍旂十乗而遂以為諸</span><br/>
<span class='tline' id='l105' data-llen='2363:2386'>　侯則難詩文固多承連而意别者諸侯助祭為賔於</span><br/>
<span class='tline' id='l106' data-llen='2386:2412'><a onclick="displayPageImage('KR1c0016', 'WYG', '020-6b' );" name="020-6b" class="pb">[020-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2412:2435'>　奉糦非其類韓詩云大祭也邦畿千里維民所止者</span><br/>
<span class='tline' id='l108' data-llen='2435:2458'>　髙宗能安民民安其居故云也肇始也帝小辛帝小</span><br/>
<span class='tline' id='l109' data-llen='2458:2481'>　乙之時殷道衰雖不至危殆而四海之心不悦服諸</span><br/>
<span class='tline' id='l110' data-llen='2481:2504'>　侯來朝貢者鮮矣至髙宗始能得四海歡心始能統</span><br/>
<span class='tline' id='l111' data-llen='2504:2527'>　域四海四海諸侯來假假格也格音之訛也至也謂</span><br/>
<span class='tline' id='l112' data-llen='2527:2550'>　朝貢也祁祁盛貎箋云員古文作云何或作河字訛</span><br/>
<span class='tline' id='l113' data-llen='2550:2573'>　也箋云所云維何乎言殷王受命皆宜百禄是何謂</span><br/>
<span class='tline' id='l114' data-llen='2573:2596'>　擔負天之多福箋意謂來假者所云也稱頌歸美之</span><br/>
<span class='tline' id='l115' data-llen='2596:2622'><a onclick="displayPageImage('KR1c0016', 'WYG', '020-7a' );" name="020-7a" class="pb">[020-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2622:2645'>　辭也景明也明言也云言也後篇何天之休何天之</span><br/>
<span class='tline' id='l117' data-llen='2645:2668'>　龍皆擔何之義也衛宏作毛詩序曰元鳥祀髙宗也</span><br/>
<span class='tline' id='l118' data-llen='2668:2691'>濬哲維商長發其祥洪水芒芒禹敷下土方外大國是</span><br/>
<span class='tline' id='l119' data-llen='2691:2722'>疆幅<img height='20' width='20' alt='&amp;KR0695' title='KR0695' src='https://raw.githubusercontent.com/kanripo/KR-Gaiji/master/images/KR0695.png'/>既長有娀方将帝立子生商𤣥王桓撥受小國</span><br/>
<span class='tline' id='l120' data-llen='2722:2745'>是逹受大國是逹率履不越遂視既發相土烈烈海外</span><br/>
<span class='tline' id='l121' data-llen='2745:2768'>有截帝命不違至于湯齊湯降不遲聖敬日躋昭假遲</span><br/>
<span class='tline' id='l122' data-llen='2768:2791'>遲上帝是祗帝命式于九圍受小球大球為下國綴旒</span><br/>
<span class='tline' id='l123' data-llen='2791:2814'>何天之休不競不絿不剛不柔敷政優優百禄是遒受</span><br/>
<span class='tline' id='l124' data-llen='2814:2840'><a onclick="displayPageImage('KR1c0016', 'WYG', '020-7b' );" name="020-7b" class="pb">[020-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2840:2863'>小共大共為下國駿厖何天之龍敷奏其勇不震不動</span><br/>
<span class='tline' id='l126' data-llen='2863:2886'>不戁不竦百禄是總武王載斾有䖍秉鉞如火烈烈則</span><br/>
<span class='tline' id='l127' data-llen='2886:2909'>莫我敢曷苞有三蘖莫遂莫逹九有有截韋顧既伐昆</span><br/>
<span class='tline' id='l128' data-llen='2909:2932'>吾夏桀昔在中葉有震且業允也天子降于卿士實維</span><br/>
<span class='tline' id='l129' data-llen='2932:2941'>阿衡實左右商王</span><br/>
<span class='tline' id='l130' data-llen='2941:2964'>　方補音方字絶句隕音員娀音嵩撥韓詩作發相急</span><br/>
<span class='tline' id='l131' data-llen='2964:2987'>　亮反球音求何上聲下同絿音求遒在囚反共音恭</span><br/>
<span class='tline' id='l132' data-llen='2987:3010'>　厖莫邦反戁奴版反蘖五葛反阿衡補音户郎切史</span><br/>
<span class='tline' id='l133' data-llen='3010:3036'><a onclick="displayPageImage('KR1c0016', 'WYG', '020-8a' );" name="020-8a" class="pb">[020-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3036:3059'>　記商紀叙傳維契作商爰及成湯太甲居桐德盛阿</span><br/>
<span class='tline' id='l135' data-llen='3059:3082'>　衡荀卿賦篇以能合從又善連衡下覆百姓上飭帝</span><br/>
<span class='tline' id='l136' data-llen='3082:3105'>　王晉樂章陟帝位繼天正玉衡化行象神明至哉道</span><br/>
<span class='tline' id='l137' data-llen='3105:3140'>　隆虞唐<span class='krp-note'>按原本無荀卿賦篇晉樂/章二叚今從韻補增入</span>漢書霍光叙傳遭</span><br/>
<span class='tline' id='l138' data-llen='3140:3163'>　家不造立帝發王權定社稷中配阿衡左右並去聲</span><br/>
<span class='tline' id='l139' data-llen='3163:3186'>　　濬深哲明商先王有是德性人所同有物有遷則</span><br/>
<span class='tline' id='l140' data-llen='3186:3209'>　昏昧淺近故謂聖賢濬哲商不失濬哲之德故其發</span><br/>
<span class='tline' id='l141' data-llen='3209:3232'>　祥也長詩人推本洪水芒芒禹敷治下土盡力溝洫</span><br/>
<span class='tline' id='l142' data-llen='3232:3258'><a onclick="displayPageImage('KR1c0016', 'WYG', '020-8b' );" name="020-8b" class="pb">[020-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3258:3281'>　故地形方正不特畿内而已畿外之國皆修理其疆</span><br/>
<span class='tline' id='l144' data-llen='3281:3304'>　畔不云小國獨言大國者有娀大國也将大也有娀</span><br/>
<span class='tline' id='l145' data-llen='3304:3334'>　之女簡狄契母也毛傳曰幅廣也鄭箋曰<img height='20' width='20' alt='&amp;KR0695' title='KR0695' src='https://raw.githubusercontent.com/kanripo/KR-Gaiji/master/images/KR0695.png'/>當作圓</span><br/>
<span class='tline' id='l146' data-llen='3334:3357'>　圓謂周也箋意謂内廣而長其間有娀之國方盛大</span><br/>
<span class='tline' id='l147' data-llen='3357:3380'>　其女生契堯封之於商天也故曰帝立其子而生商</span><br/>
<span class='tline' id='l148' data-llen='3380:3403'>　毛傳曰元王契也桓大撥治也簡狄取元鳥卵吞之</span><br/>
<span class='tline' id='l149' data-llen='3403:3426'>　而生契故曰元王桓者有才力之謂撥者分撥也契</span><br/>
<span class='tline' id='l150' data-llen='3426:3449'>　治五典五典分撥不亂又畿内外之地不勝其多契</span><br/>
<span class='tline' id='l151' data-llen='3449:3475'><a onclick="displayPageImage('KR1c0016', 'WYG', '020-9a' );" name="020-9a" class="pb">[020-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3475:3498'>　一一辨治故曰桓撥畿外侯國皆當施教而逹之諸</span><br/>
<span class='tline' id='l153' data-llen='3498:3521'>　國皆聽命於契契受小國之請則以是道逹之自是</span><br/>
<span class='tline' id='l154' data-llen='3521:3544'>　内外率循是教而履行之不踰越所教於是遂往審</span><br/>
<span class='tline' id='l155' data-llen='3544:3567'>　視之則既皆興發而率履焉其躬視與使其屬視則</span><br/>
<span class='tline' id='l156' data-llen='3567:3590'>　不可必也文王蹶厥生生即興發也謂善心興起也</span><br/>
<span class='tline' id='l157' data-llen='3590:3613'>　孟子曰待文王而後興其義同周官大司徒布教于</span><br/>
<span class='tline' id='l158' data-llen='3613:3636'>　邦國都鄙使各以教其所治民相土繼其職業雖海</span><br/>
<span class='tline' id='l159' data-llen='3636:3659'>　外之邦亦截截整整不越教典自契以來繼世皆不</span><br/>
<span class='tline' id='l160' data-llen='3659:3685'><a onclick="displayPageImage('KR1c0016', 'WYG', '020-9b' );" name="020-9b" class="pb">[020-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3685:3708'>　違道故天命亦不違商至于湯齊同尊湯而神之如</span><br/>
<span class='tline' id='l162' data-llen='3708:3731'>　自天降適當興王之時不遲也湯之德性則聖矣孔</span><br/>
<span class='tline' id='l163' data-llen='3731:3754'>　子曰心之精神是謂聖而因物有遷者不勝其多矣</span><br/>
<span class='tline' id='l164' data-llen='3754:3777'>　多不足以言之其不遷者則不失其本性之聖是謂</span><br/>
<span class='tline' id='l165' data-llen='3777:3800'>　聖人而庸人皆不得言聖矣聖生敬敬者不慢易不</span><br/>
<span class='tline' id='l166' data-llen='3800:3823'>　放逸之名意動即謂之放逸不動乎意則不遷不放</span><br/>
<span class='tline' id='l167' data-llen='3823:3846'>　逸是謂敬禹曰安汝止敬也舜曰惟精惟一敬也伊</span><br/>
<span class='tline' id='l168' data-llen='3846:3869'>　尹曰欽厥止敬也止者不動乎意也如此則進德無</span><br/>
<span class='tline' id='l169' data-llen='3869:3896'><a onclick="displayPageImage('KR1c0016', 'WYG', '020-10a' );" name="020-10a" class="pb">[020-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3896:3919'>　疆矣故曰日躋躋升也進也德性清明本不可以升</span><br/>
<span class='tline' id='l171' data-llen='3919:3942'>　降進退言之以衆人遷於物動乎意滯陷而不能進</span><br/>
<span class='tline' id='l172' data-llen='3942:3965'>　乎善故以不滯陷而通逹無阻者謂之躋升舜言惟</span><br/>
<span class='tline' id='l173' data-llen='3965:3988'>　精惟一以其進德亦有未精一者故也不精則雜不</span><br/>
<span class='tline' id='l174' data-llen='3988:4011'>　一則有間間則雜雜則間間雜則遷即動意也然則</span><br/>
<span class='tline' id='l175' data-llen='4011:4034'>　聖人之進德也至矣非思慮之可言非云為之可執</span><br/>
<span class='tline' id='l176' data-llen='4034:4057'>　詩曰日躋易曰進德皆因人之常言而言不可執躋</span><br/>
<span class='tline' id='l177' data-llen='4057:4080'>　進為有意也孟子曰説詩者不以文害辭不以辭害</span><br/>
<span class='tline' id='l178' data-llen='4080:4107'><a onclick="displayPageImage('KR1c0016', 'WYG', '020-10b' );" name="020-10b" class="pb">[020-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4107:4130'>　志湯進德如此固自知可以昭格于天而湯心遲遲</span><br/>
<span class='tline' id='l180' data-llen='4130:4153'>　不動乎意惟祗敬上帝而已祗敬上帝之心正心也</span><br/>
<span class='tline' id='l181' data-llen='4153:4176'>　雖祗敬而不動乎意若夫急於昭假急於事功是動</span><br/>
<span class='tline' id='l182' data-llen='4176:4199'>　乎意而遷也何以為聖敬何以能昭假至矣哉遲遲</span><br/>
<span class='tline' id='l183' data-llen='4199:4222'>　兩言足以形容聖敬日躋融融怡怡不遷不動之道</span><br/>
<span class='tline' id='l184' data-llen='4222:4245'>　心矣維其若是故帝命湯作式于九圍九圍九州也</span><br/>
<span class='tline' id='l185' data-llen='4245:4268'>　亦曰九有小球大球小國大國朝聘之玉也旒者冕</span><br/>
<span class='tline' id='l186' data-llen='4268:4291'>　之旒以絲綴之旒在目前目所正視為下國所瞻覩</span><br/>
<span class='tline' id='l187' data-llen='4291:4318'><a onclick="displayPageImage('KR1c0016', 'WYG', '020-11a' );" name="020-11a" class="pb">[020-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4318:4341'>　尊敬也小國大國如此尊敬是天之休命至也故曰</span><br/>
<span class='tline' id='l189' data-llen='4341:4364'>　荷天之休謂諸侯歸湯猶未伐桀之時也不競心無</span><br/>
<span class='tline' id='l190' data-llen='4364:4387'>　所競也不絿心無所求也無所競無所求不動乎意</span><br/>
<span class='tline' id='l191' data-llen='4387:4410'>　而遷也不動乎意故不偏於剛不偏於柔敷政優優</span><br/>
<span class='tline' id='l192' data-llen='4410:4433'>　寛裕從容不迫急也湯之心雖遲遲優優而百禄之</span><br/>
<span class='tline' id='l193' data-llen='4433:4456'>　來則遒急也王氏曰小共大共小國大國所共之貢</span><br/>
<span class='tline' id='l194' data-llen='4456:4479'>　也夫湯未伐桀未正天子之位而諸侯已如此共貢</span><br/>
<span class='tline' id='l195' data-llen='4479:4502'>　故殷為下國之駿厖駿俊也厖厚也諸侯歸仰則湯</span><br/>
<span class='tline' id='l196' data-llen='4502:4529'><a onclick="displayPageImage('KR1c0016', 'WYG', '020-11b' );" name="020-11b" class="pb">[020-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4529:4552'>　為俊咸共貢焉則殷國為厚矣下國畢共是天之寵</span><br/>
<span class='tline' id='l198' data-llen='4552:4575'>　我也大戴禮衛将軍文子篇云詩受小共大共為下</span><br/>
<span class='tline' id='l199' data-llen='4575:4598'>　國恂蒙何天之寵傅奏其勇毛詩作何天之龍箋云</span><br/>
<span class='tline' id='l200' data-llen='4598:4621'>　龍當作寵敷徧也諸侯之來致其朝貢者與凡臣民</span><br/>
<span class='tline' id='l201' data-llen='4621:4644'>　咸進伐桀之謀是謂敷奏進也衆進勇説而湯不為</span><br/>
<span class='tline' id='l202' data-llen='4644:4667'>　震動亦不以為難而有戁心亦不懼而竦嗚呼湯之</span><br/>
<span class='tline' id='l203' data-llen='4667:4690'>　道心安止不動雖若此大事亦不㣲動此其所以為</span><br/>
<span class='tline' id='l204' data-llen='4690:4713'>　聖也百禄自緫集於湯及其終也湯知下民之罹毒</span><br/>
<span class='tline' id='l205' data-llen='4713:4740'><a onclick="displayPageImage('KR1c0016', 'WYG', '020-12a' );" name="020-12a" class="pb">[020-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4740:4763'>　也深使伊尹五就桀以輔之終不可變又諸侯之咸</span><br/>
<span class='tline' id='l207' data-llen='4763:4786'>　歸天命之既至不得而已乃奮其武德車載其斾秉</span><br/>
<span class='tline' id='l208' data-llen='4786:4809'>　鉞有䖍䖍敬也雖武而非肆也如火烈烈莫有敢曷</span><br/>
<span class='tline' id='l209' data-llen='4809:4832'>　者湯至是行其義亦非動乎意也如四時錯行如日</span><br/>
<span class='tline' id='l210' data-llen='4832:4855'>　月代明也此惟得道者自知自信而未得乎道者終</span><br/>
<span class='tline' id='l211' data-llen='4855:4878'>　疑也毛傳曰苞本也朱曰蘖旁生萌蘖也言一本生</span><br/>
<span class='tline' id='l212' data-llen='4878:4901'>　三蘖也本則夏桀蘖則韋也顧也昆吾也皆桀之黨</span><br/>
<span class='tline' id='l213' data-llen='4901:4924'>　也湯既征不義桀與三蘖皆不得遂其惡九有皆截</span><br/>
<span class='tline' id='l214' data-llen='4924:4951'><a onclick="displayPageImage('KR1c0016', 'WYG', '020-12b' );" name="020-12b" class="pb">[020-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4951:4974'>　截無為亂敗道害民者惟苞有三蘖當除去故既伐</span><br/>
<span class='tline' id='l216' data-llen='4974:4997'>　韋顧遂伐昆吾夏桀箋云韋豕韋彭姓也顧昆吾皆</span><br/>
<span class='tline' id='l217' data-llen='4997:5020'>　已姓也釋文云漢書古今人表作韋鼓毛傳曰葉世</span><br/>
<span class='tline' id='l218' data-llen='5020:5043'>　也為義未明人自少至老歴年之多如業昔湯之中</span><br/>
<span class='tline' id='l219' data-llen='5043:5066'>　年始震動業業於平亂安民信乎為天所子天又降</span><br/>
<span class='tline' id='l220' data-llen='5066:5089'>　生卿士曰阿衡伊尹也阿安也衡平也伐桀之謀本</span><br/>
<span class='tline' id='l221' data-llen='5089:5112'>　於伊尹相湯伐桀伊尹有安平天下之功故號阿衡</span><br/>
<span class='tline' id='l222' data-llen='5112:5135'>　曰卷阿曰阿邱曰阿旁皆人之所安也衛宏作毛詩</span><br/>
<span class='tline' id='l223' data-llen='5135:5162'><a onclick="displayPageImage('KR1c0016', 'WYG', '020-13a' );" name="020-13a" class="pb">[020-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5162:5182'>　序曰長發大禘也劉曰功臣與祭故言伊尹</span><br/>
<span class='tline' id='l225' data-llen='5182:5205'>撻彼殷武奮伐荆楚罙入其阻哀荆之旅有截其所湯</span><br/>
<span class='tline' id='l226' data-llen='5205:5228'>孫之緒維女荆楚居國南鄉昔有成湯自彼氐羌莫敢</span><br/>
<span class='tline' id='l227' data-llen='5228:5251'>不來享莫敢不來王曰商是常天命多辟設都于禹之</span><br/>
<span class='tline' id='l228' data-llen='5251:5274'>績歳事來辟勿予禍適稼穡匪解天命降監下民有嚴</span><br/>
<span class='tline' id='l229' data-llen='5274:5297'>不僭不濫不敢怠遑命于下國封建厥福商邑翼翼四</span><br/>
<span class='tline' id='l230' data-llen='5297:5320'>方之極赫赫厥聲濯濯厥靈夀考且寜以保我後生陟</span><br/>
<span class='tline' id='l231' data-llen='5320:5343'>彼景山松柏丸丸是斷是遷方斲是䖍松桷有梴旅楹</span><br/>
<span class='tline' id='l232' data-llen='5343:5370'><a onclick="displayPageImage('KR1c0016', 'WYG', '020-13b' );" name="020-13b" class="pb">[020-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5370:5378'>有閑寝成孔安</span><br/>
<span class='tline' id='l234' data-llen='5378:5401'>　撻擊也殷之武威撻擊以伐荆楚深入險阻荆之旅</span><br/>
<span class='tline' id='l235' data-llen='5401:5424'>　衆恐懼保聚也截然不敢微動此湯孫之功緒也衛</span><br/>
<span class='tline' id='l236' data-llen='5424:5447'>　宏序曰殷武祀髙宗也毛無傳然則孫不知何王鄭</span><br/>
<span class='tline' id='l237' data-llen='5447:5470'>　箋云氐羌在西方饗獻也周語曰夫先王之制邦内</span><br/>
<span class='tline' id='l238' data-llen='5470:5493'>　甸服邦外侯服侯衛賔服蠻夷要服戎翟荒服甸服</span><br/>
<span class='tline' id='l239' data-llen='5493:5516'>　者祭侯服者祀賔服者饗要服者貢荒服者王日祭</span><br/>
<span class='tline' id='l240' data-llen='5516:5539'>　月祀時饗嵗貢終王終謂世終也箋云世見曰王昔</span><br/>
<span class='tline' id='l241' data-llen='5539:5566'><a onclick="displayPageImage('KR1c0016', 'WYG', '020-14a' );" name="020-14a" class="pb">[020-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5566:5589'>　成湯之時自彼逺夷氐羌猶莫敢不來饗莫敢不來</span><br/>
<span class='tline' id='l243' data-llen='5589:5612'>　王者曰饗于商王王者曰來朝于商王毎毎曰商是</span><br/>
<span class='tline' id='l244' data-llen='5612:5635'>　其常也女荆楚居國南鄉不為甚逺而不饗不王也</span><br/>
<span class='tline' id='l245' data-llen='5635:5658'>　明其有罪而伐天命衆多之辟建設國都于禹績之</span><br/>
<span class='tline' id='l246' data-llen='5658:5681'>　中辟君也謂諸國之君也來辟猶曰來王也嵗時來</span><br/>
<span class='tline' id='l247' data-llen='5681:5704'>　朝覲勿使予適于禍也若不來饗不來王則王朝不</span><br/>
<span class='tline' id='l248' data-llen='5704:5727'>　得已而征伐是使予適于禍也適往也往入于禍患</span><br/>
<span class='tline' id='l249' data-llen='5727:5750'>　之中也惟當務農勸率稼穡不解周公作無逸首言</span><br/>
<span class='tline' id='l250' data-llen='5750:5777'><a onclick="displayPageImage('KR1c0016', 'WYG', '020-14b' );" name="020-14b" class="pb">[020-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5777:5800'>　知稼穡酒誥曰惟土物愛厥心臧蓋稼穡之心正心</span><br/>
<span class='tline' id='l252' data-llen='5800:5823'>　也非放逸之心也古聖賢深知治亂之機在此故云</span><br/>
<span class='tline' id='l253' data-llen='5823:5846'>　夫天命降而監察下民甚嚴言有罪則有灾其有不</span><br/>
<span class='tline' id='l254' data-llen='5846:5869'>　僭越不淫濫不敢怠荒則天命下國大建厥福毛傳</span><br/>
<span class='tline' id='l255' data-llen='5869:5892'>　曰封大也孔疏引定四年左傳封豕長蛇為証商邑</span><br/>
<span class='tline' id='l256' data-llen='5892:5915'>　翼翼言宫室之盛如鳥羽然四方之所仰是為極如</span><br/>
<span class='tline' id='l257' data-llen='5915:5938'>　屋極然其所以致四方之歸仰者以有道德之聲靈</span><br/>
<span class='tline' id='l258' data-llen='5938:5961'>　感服之也赫赫厥聲濯濯厥靈蓋以言夫不可形容</span><br/>
<span class='tline' id='l259' data-llen='5961:5988'><a onclick="displayPageImage('KR1c0016', 'WYG', '020-15a' );" name="020-15a" class="pb">[020-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5988:6011'>　之状甚矣道德之神且靈也夫道德正而已矣而天</span><br/>
<span class='tline' id='l261' data-llen='6011:6034'>　下同心之所服焉商之賢王饗國久長見諸無逸故</span><br/>
<span class='tline' id='l262' data-llen='6034:6057'>　曰夀考且寜惟其夀考故德業益固以保安我子孫</span><br/>
<span class='tline' id='l263' data-llen='6057:6080'>　升彼景著之大山掄材焉松柏丸丸然圓而直乃斷</span><br/>
<span class='tline' id='l264' data-llen='6080:6103'>　而遷之方正而斵之䖍敬不敢慢易以松為椽桷而</span><br/>
<span class='tline' id='l265' data-llen='6103:6126'>　長旅衆也楹柱之衆其間空立者有閑之意廟有寝</span><br/>
<span class='tline' id='l266' data-llen='6126:6149'>　朱曰此蓋廟始祔而祭之詩也安所以安其神自封</span><br/>
<span class='tline' id='l267' data-llen='6149:6172'>　建厥福已上其所廟之王在昔訓辭之所有乎髙宗</span><br/>
<span class='tline' id='l268' data-llen='6172:6199'><a onclick="displayPageImage('KR1c0016', 'WYG', '020-15b' );" name="020-15b" class="pb">[020-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6199:6213'>　多征伐衛序曰祀髙宗或然</span><br/>
</p>
<p><br/>
</p>
  </div>
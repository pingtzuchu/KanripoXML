<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1c0016', 'WYG', '019-1a' );" name="019-1a" class="pb">[019-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　慈湖詩傳卷十九　　　　　宋　楊簡　撰</span><br/>
<span class='tline' id='l10' data-llen='211:215'>魯頌</span><br/>
<span class='tline' id='l11' data-llen='215:238'>駉駉牡馬在坰之野薄言駉者有驈有皇有驪有黄以</span><br/>
<span class='tline' id='l12' data-llen='238:261'>車彭彭思無疆思馬斯臧駉駉牡馬在坰之野薄言駉</span><br/>
<span class='tline' id='l13' data-llen='261:284'>者有騅有駓有騂有騏以車伾伾思無期思馬斯才駉</span><br/>
<span class='tline' id='l14' data-llen='284:307'>駉牡馬在坰之野薄言駉者有驒有駱有駵有雒以車</span><br/>
<span class='tline' id='l15' data-llen='307:330'>繹繹思無斁思馬斯作駉駉牡馬在坰之野薄言駉者</span><br/>
<span class='tline' id='l16' data-llen='330:356'><a onclick="displayPageImage('KR1c0016', 'WYG', '019-1b' );" name="019-1b" class="pb">[019-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='356:377'>有駰有騢有驔有魚以車祛祛思無邪思馬斯徂</span><br/>
<span class='tline' id='l18' data-llen='377:400'>　才柏梁臺七言才與時叶易林履之巽曰蹇驢不才</span><br/>
<span class='tline' id='l19' data-llen='400:423'>　駿驥失時明夷之觀曰德積逢時宜其美才舜南風</span><br/>
<span class='tline' id='l20' data-llen='423:446'>　之歌曰南風之時兮可以阜吾民之財兮史記龜筴</span><br/>
<span class='tline' id='l21' data-llen='446:475'>　傳天地合氣以生百材隂陽有分不離四時<span class='krp-note'>按韻補/有陸雲</span></span><br/>
<span class='tline' id='l22' data-llen='475:510'>　<span class='krp-note'>詩咨予頑矇蕞爾弱才沈/矅元渚挹庇雲淇四語</span>補音才前西切簡疑前移</span><br/>
<span class='tline' id='l23' data-llen='510:533'>　切邪補音祥余切不正也太元法首邪與辜叶羡首</span><br/>
<span class='tline' id='l24' data-llen='533:557'>　邪與夫叶班彪北征賦邪與圖叶班固王汲贊邪與徒</span><br/>
<span class='tline' id='l25' data-llen='557:583'><a onclick="displayPageImage('KR1c0016', 'WYG', '019-2a' );" name="019-2a" class="pb">[019-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='583:606'>　叶急就章邪與胡叶　毛傳不言僖公而衛宏作序</span><br/>
<span class='tline' id='l27' data-llen='606:629'>　曰駉頌僖公也僖公能遵伯禽之法儉以足用寛以</span><br/>
<span class='tline' id='l28' data-llen='629:652'>　愛民務農重榖牧于坰野魯人尊之於是乎季孫行</span><br/>
<span class='tline' id='l29' data-llen='652:675'>　父請命于周而史克作是頌衛宏固多妄而此序若</span><br/>
<span class='tline' id='l30' data-llen='675:698'>　有所據者鄭云史克魯史也孔疏云僖公既薨之後</span><br/>
<span class='tline' id='l31' data-llen='698:721'>　魯請為作頌既為天子所許而史官名克者作以左</span><br/>
<span class='tline' id='l32' data-llen='721:744'>　傳文十八年季文子使太史克對故知史克魯史然</span><br/>
<span class='tline' id='l33' data-llen='744:767'>　熟觀是頌殊無追頌情狀餘頌亦然安知非僖公末</span><br/>
<span class='tline' id='l34' data-llen='767:793'><a onclick="displayPageImage('KR1c0016', 'WYG', '019-2b' );" name="019-2b" class="pb">[019-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='793:816'>　年公兩朝于王所後王使宰周公來聘時邪安知非</span><br/>
<span class='tline' id='l36' data-llen='816:839'>　作頌以陳公之美而請錫命邪晉大夫為武公請命</span><br/>
<span class='tline' id='l37' data-llen='839:862'>　于天子之使而作無衣亦此類爾以春秋觀魯君其</span><br/>
<span class='tline' id='l38' data-llen='862:885'>　失道不一以詩觀魯君其得乎道亦不一明道不在</span><br/>
<span class='tline' id='l39' data-llen='885:908'>　逺人心即道順則正不則邪毛傳曰駉駉良馬腹幹</span><br/>
<span class='tline' id='l40' data-llen='908:931'>　肥張也坰逺野也邑外曰郊郊外曰野野外曰林林</span><br/>
<span class='tline' id='l41' data-llen='931:954'>　外曰坰鄭箋云必牧於坰野者辟民居與良田也周</span><br/>
<span class='tline' id='l42' data-llen='954:977'>　禮曰以官田牛田賞田牧田任逺郊之地釋畜云驪</span><br/>
<span class='tline' id='l43' data-llen='977:1003'><a onclick="displayPageImage('KR1c0016', 'WYG', '019-3a' );" name="019-3a" class="pb">[019-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1003:1026'>　馬白跨驈孫炎曰驪黒色也白跨股脚色也郭璞曰</span><br/>
<span class='tline' id='l45' data-llen='1026:1049'>　跨髀間也釋畜又云黄白皇孔疏云其驪與黄爾雅</span><br/>
<span class='tline' id='l46' data-llen='1049:1072'>　無文月令孟冬云駕鐵驪檀弓曰夏后氏尚黒戎事</span><br/>
<span class='tline' id='l47' data-llen='1072:1095'>　乗驪毛傳曰黄騂曰黄王氏曰彭彭張也車雖彭彭</span><br/>
<span class='tline' id='l48' data-llen='1095:1118'>　張大馬能以之以者負之而行也魯君思慮政事無</span><br/>
<span class='tline' id='l49' data-llen='1118:1141'>　有疆限言勤思廣博以至於思牧馬有驈皇驪黄之</span><br/>
<span class='tline' id='l50' data-llen='1141:1164'>　臧善斯此也釋畜云蒼白雜毛騅黄白雜毛駓毛傳</span><br/>
<span class='tline' id='l51' data-llen='1164:1187'>　曰赤黄曰騂蒼騏曰騏伾伾有力也孔疏云騂騏爾</span><br/>
<span class='tline' id='l52' data-llen='1187:1213'><a onclick="displayPageImage('KR1c0016', 'WYG', '019-3b' );" name="019-3b" class="pb">[019-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1213:1236'>　雅無文周人尚赤而牲用騂犅禮稱陽祀用騂牲是</span><br/>
<span class='tline' id='l54' data-llen='1236:1259'>　騂為純赤色言赤黄者謂赤而㣲黄其色鮮明者也</span><br/>
<span class='tline' id='l55' data-llen='1259:1282'>　上云黄騂曰黄謂黄而㣲赤此云赤黄曰騂謂赤而</span><br/>
<span class='tline' id='l56' data-llen='1282:1305'>　㣲黄此其所以異也蒼騏曰騏謂青而㣲黒今之騘</span><br/>
<span class='tline' id='l57' data-llen='1305:1328'>　馬也顧命曰四人騏弁注云青黒曰騏思無期限常</span><br/>
<span class='tline' id='l58' data-llen='1328:1351'>　常動思也才者駑之反才猶良也釋畜云青驪驎驒</span><br/>
<span class='tline' id='l59' data-llen='1351:1374'>　白馬黒鬛駱孫炎云驒色有淺深似魚鱗也郭璞云</span><br/>
<span class='tline' id='l60' data-llen='1374:1397'>　淺深斑駮隠甐今之連錢騘禮記曰夏后氏駱馬黒</span><br/>
<span class='tline' id='l61' data-llen='1397:1423'><a onclick="displayPageImage('KR1c0016', 'WYG', '019-4a' );" name="019-4a" class="pb">[019-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1423:1446'>　鬛毛傳曰赤身黒鬛曰駵黒身白鬛曰雒孔疏云駵</span><br/>
<span class='tline' id='l63' data-llen='1446:1469'>　雒爾雅無文釋畜云駵馬白腹騵駵白駮郭璞云駵</span><br/>
<span class='tline' id='l64' data-llen='1469:1493'>　赤身黒鬛繹繹行不息也魯君思政理無厭斁作動作</span><br/>
<span class='tline' id='l65' data-llen='1493:1516'>　也言其善行也釋畜云隂白雜毛駰舍人曰今之泥</span><br/>
<span class='tline' id='l66' data-llen='1516:1539'>　騘也樊光曰駰者目下白也孫炎曰隂淺黒也今嚴</span><br/>
<span class='tline' id='l67' data-llen='1539:1562'>　婺人皆以隂為因亦猶咽咽即淵淵釋畜云彤白雜</span><br/>
<span class='tline' id='l68' data-llen='1562:1585'>　毛騢郭璞云即今之赭白馬也釋畜云二目白魚郭</span><br/>
<span class='tline' id='l69' data-llen='1585:1608'>　云似魚目也毛傳曰豪骭曰驔骭户宴反孔疏云驔</span><br/>
<span class='tline' id='l70' data-llen='1608:1634'><a onclick="displayPageImage('KR1c0016', 'WYG', '019-4b' );" name="019-4b" class="pb">[019-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1634:1657'>　爾雅無文説文云骭骹也郭璞云骭脚脛然則骭者</span><br/>
<span class='tline' id='l72' data-llen='1657:1680'>　膝下之名釋畜云四駮皆白驓無毫骭白之名傳言</span><br/>
<span class='tline' id='l73' data-llen='1680:1703'>　毫骭白曰驔者蓋謂毫毛在骭而白長名為驔也驓</span><br/>
<span class='tline' id='l74' data-llen='1703:1726'>　則四駮雜白而毛短故與驔異也孔疏此説少思爾</span><br/>
<span class='tline' id='l75' data-llen='1726:1749'>　何其曲也毛傳止曰毫骭白不曰皆白自與驓不同</span><br/>
<span class='tline' id='l76' data-llen='1749:1772'>　何必曲觧祛祛猶去去也魯君所思無邪僻思馬能</span><br/>
<span class='tline' id='l77' data-llen='1772:1795'>　如此徂往也諸儒因孔子蔽三百篇以思無邪之一</span><br/>
<span class='tline' id='l78' data-llen='1795:1818'>　言而疑思無邪之髙逺甚矣道之不明也自諸儒不</span><br/>
<span class='tline' id='l79' data-llen='1818:1844'><a onclick="displayPageImage('KR1c0016', 'WYG', '019-5a' );" name="019-5a" class="pb">[019-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1844:1867'>　省中庸不出日用庸常而道始不明矣洪範曰王道</span><br/>
<span class='tline' id='l81' data-llen='1867:1890'>　平平易曰百姓日用而不知書曰彝曰常而諸儒自</span><br/>
<span class='tline' id='l82' data-llen='1890:1896'>　不悟矣</span><br/>
<span class='tline' id='l83' data-llen='1896:1919'>有駜有駜駜彼乗黄夙夜在公在公明明振振鷺鷺于</span><br/>
<span class='tline' id='l84' data-llen='1919:1942'>下鼓咽咽醉言舞于胥樂兮有駜有駜駜彼乗牡夙夜</span><br/>
<span class='tline' id='l85' data-llen='1942:1965'>在公在公飲酒振振鷺鷺于飛鼓咽咽醉言歸于胥樂</span><br/>
<span class='tline' id='l86' data-llen='1965:1988'>兮有駜有駜駜彼乘駽夙夜在公在公載燕自今以始</span><br/>
<span class='tline' id='l87' data-llen='1988:2004'>歳其有君子有穀詒孫子于胥樂兮</span><br/>
<span class='tline' id='l88' data-llen='2004:2030'><a onclick="displayPageImage('KR1c0016', 'WYG', '019-5b' );" name="019-5b" class="pb">[019-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2030:2053'>　毛傳曰駜馬肥強貎孔疏云四馬曰乗魯君燕羣臣</span><br/>
<span class='tline' id='l90' data-llen='2053:2076'>　以車來此言于乗之馬悦其臣故亦悦其馬而見諸</span><br/>
<span class='tline' id='l91' data-llen='2076:2099'>　詩稱臣夙夜在公之勤又稱其在公明哲無所不明</span><br/>
<span class='tline' id='l92' data-llen='2099:2122'>　故曰明明鷺潔白羣飛可愛故以比羣臣來燕威儀</span><br/>
<span class='tline' id='l93' data-llen='2122:2145'>　濟濟愛其臣故取可愛之物喻之燕羣臣有樂故鼓</span><br/>
<span class='tline' id='l94' data-llen='2145:2168'>　咽咽鼓音也本淵淵方音訛而為咽隨方音皆可醉</span><br/>
<span class='tline' id='l95' data-llen='2168:2191'>　而起舞者禮樂之事士大夫所習學燕而醉亦舞舞</span><br/>
<span class='tline' id='l96' data-llen='2191:2214'>　與鼓節相應故連言之鼓而舞所以相樂也胥相也</span><br/>
<span class='tline' id='l97' data-llen='2214:2240'><a onclick="displayPageImage('KR1c0016', 'WYG', '019-6a' );" name="019-6a" class="pb">[019-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2240:2263'>　皆也黄釋見駉釋畜云青驪駽郭璞云今之鐵騘自</span><br/>
<span class='tline' id='l99' data-llen='2263:2286'>　今以始嵗其有君子有穀詒孫子相與祈祝之辭也</span><br/>
<span class='tline' id='l100' data-llen='2286:2309'>　有年豐年也詒遺也毛詩序曰有駜頌僖公也君臣</span><br/>
<span class='tline' id='l101' data-llen='2309:2332'>　之有道也此序固無害于道然舉天下古今之人皆</span><br/>
<span class='tline' id='l102' data-llen='2332:2355'>　可以言有道易曰百姓日用而不知僖公君臣亦有</span><br/>
<span class='tline' id='l103' data-llen='2355:2378'>　時乎無道見諸春秋若此頌所言無失道者亦可以</span><br/>
<span class='tline' id='l104' data-llen='2378:2399'>　言有道但恐衛宏本心未必明此以他序知之</span><br/>
<span class='tline' id='l105' data-llen='2399:2422'>思樂泮水薄采其芹魯侯戾止言觀其旂其旂茷茷鸞</span><br/>
<span class='tline' id='l106' data-llen='2422:2448'><a onclick="displayPageImage('KR1c0016', 'WYG', '019-6b' );" name="019-6b" class="pb">[019-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2448:2471'>聲噦噦無小無大從公于邁思樂泮水薄采其藻魯侯</span><br/>
<span class='tline' id='l108' data-llen='2471:2494'>戾止其馬蹻蹻其馬蹻蹻其音昭昭載色載笑匪怒伊</span><br/>
<span class='tline' id='l109' data-llen='2494:2517'>教思樂泮水薄采其茆魯侯戾止在泮飲酒既飲㫖酒</span><br/>
<span class='tline' id='l110' data-llen='2517:2540'>永錫難老順彼長道屈此羣醜穆穆魯侯敬明其德敬</span><br/>
<span class='tline' id='l111' data-llen='2540:2563'>慎威儀維民之則允文允武昭假烈祖靡有不孝自求</span><br/>
<span class='tline' id='l112' data-llen='2563:2586'>伊祜明明魯侯克明其德既作泮宫淮夷攸服矯矯虎</span><br/>
<span class='tline' id='l113' data-llen='2586:2609'>臣在泮獻馘淑問如臯陶在泮獻囚濟濟多士克廣德</span><br/>
<span class='tline' id='l114' data-llen='2609:2632'>心桓桓于征狄彼東南烝烝皇皇不呉不揚不告于訩</span><br/>
<span class='tline' id='l115' data-llen='2632:2658'><a onclick="displayPageImage('KR1c0016', 'WYG', '019-7a' );" name="019-7a" class="pb">[019-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2658:2681'>在泮獻功角弓其觩束矢其搜戎車孔博徒御無斁既</span><br/>
<span class='tline' id='l117' data-llen='2681:2704'>克淮夷孔淑不逆式固爾猶淮夷卒獲翩彼飛鴞集于</span><br/>
<span class='tline' id='l118' data-llen='2704:2727'>泮林食我桑黮懐我好音憬彼淮夷來獻其琛元龜象</span><br/>
<span class='tline' id='l119' data-llen='2727:2734'>齒大賂南金</span><br/>
<span class='tline' id='l120' data-llen='2734:2757'>　陶補音夷周反易林遁之既濟曰鎡基逢時稷契臯</span><br/>
<span class='tline' id='l121' data-llen='2757:2780'>　陶貞良得願㣲子觧囚顔師古漢書注凡繇皆讀為</span><br/>
<span class='tline' id='l122' data-llen='2780:2803'>　由獨於臯繇作士正五刑乃云繇弋昭反蓋未盡也</span><br/>
<span class='tline' id='l123' data-llen='2803:2826'>　先儒謂秦人猶摇聲相近云猶即摇也古今字爾呉</span><br/>
<span class='tline' id='l124' data-llen='2826:2852'><a onclick="displayPageImage('KR1c0016', 'WYG', '019-7b' );" name="019-7b" class="pb">[019-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2852:2875'>　如字又音話訩音凶逆補音宜脚反荀朂正旦大㑹</span><br/>
<span class='tline' id='l126' data-llen='2875:2898'>　歌明明天子臨下有赫四表宅心惠浹蠻貊柔逺能</span><br/>
<span class='tline' id='l127' data-llen='2898:2921'>　邇孔淑不逆來格祁祁邦家是若　王氏曰思發語</span><br/>
<span class='tline' id='l128' data-llen='2921:2944'>　辭也鄭箋云辟雝水外圓如璧泮半水王制天子辟</span><br/>
<span class='tline' id='l129' data-llen='2944:2967'>　雍諸侯泮宫芹水菜也方言云戾至也止其語助歟</span><br/>
<span class='tline' id='l130' data-llen='2967:2990'>　言亦語助魯人樂泮宫而從容焉薄采其芹而魯君</span><br/>
<span class='tline' id='l131' data-llen='2990:3013'>　至矣觀其旂茷茷然車馬之鸞聲噦噦然魯人無小</span><br/>
<span class='tline' id='l132' data-llen='3013:3036'>　大皆從公而往泮宫邁往也藻釋見采蘋蹻蹻馬足</span><br/>
<span class='tline' id='l133' data-llen='3036:3062'><a onclick="displayPageImage('KR1c0016', 'WYG', '019-8a' );" name="019-8a" class="pb">[019-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3062:3085'>　髙也馬髙者為美魯君語音清明故曰昭昭魯人愛</span><br/>
<span class='tline' id='l135' data-llen='3085:3108'>　其君故云釋文之繞反非蓋拘於協韻如字亦協色</span><br/>
<span class='tline' id='l136' data-llen='3108:3131'>　者顔色和美也和顔笑語無所有怒維教之毛傳曰</span><br/>
<span class='tline' id='l137' data-llen='3131:3154'>　茆鳧葵也鄭小同云江東名之蓴菜生陂澤中草木</span><br/>
<span class='tline' id='l138' data-llen='3154:3177'>　疏同或名水葵孔疏釋文同曰蓴菜永錫難老者獻</span><br/>
<span class='tline' id='l139' data-llen='3177:3200'>　酢祈祝夀考也亦猶祭禮嘏辭眉夀萬年也後世亦</span><br/>
<span class='tline' id='l140' data-llen='3200:3223'>　有以酒為夀人言道理有長有短俗曰從長魯侯從</span><br/>
<span class='tline' id='l141' data-llen='3223:3246'>　羣臣所謀之理長者順之用以屈此羣醜羣醜謂淮</span><br/>
<span class='tline' id='l142' data-llen='3246:3272'><a onclick="displayPageImage('KR1c0016', 'WYG', '019-8b' );" name="019-8b" class="pb">[019-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3272:3295'>　夷叛亂之衆也醜類也穆穆淵黙也考之春秋魯君</span><br/>
<span class='tline' id='l144' data-llen='3295:3318'>　毎毎失道而此曰敬明其德者亦非誣也人性自善</span><br/>
<span class='tline' id='l145' data-llen='3318:3341'>　其德自明自敬維動乎意始昏始失如雲翳太虚及</span><br/>
<span class='tline' id='l146' data-llen='3341:3364'>　雲斂則太虚清明如故矣是故人心善惡是非雜錯</span><br/>
<span class='tline' id='l147' data-llen='3364:3387'>　是頌亦稱其善者是者爾是則是道非則非道其敬</span><br/>
<span class='tline' id='l148' data-llen='3387:3410'>　明其慎儀誠可以為民則誠有文誠有武允信也誠</span><br/>
<span class='tline' id='l149' data-llen='3410:3433'>　也假者格音之㣲轉也即格也至也烈祖周公魯公</span><br/>
<span class='tline' id='l150' data-llen='3433:3456'>　歟魯君之德昭格之非徒祭而蒙嘏辭乃自求多福</span><br/>
<span class='tline' id='l151' data-llen='3456:3482'><a onclick="displayPageImage('KR1c0016', 'WYG', '019-9a' );" name="019-9a" class="pb">[019-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3482:3505'>　祜福也言魯君修已故致祜也既作泮宫未㡬而淮</span><br/>
<span class='tline' id='l153' data-llen='3505:3528'>　夷服上言明德謂有德故能服之鄭箋云馘所格者</span><br/>
<span class='tline' id='l154' data-llen='3528:3551'>　之左耳淑善也囚所虜獲者聴獄之寛平者即臯陶</span><br/>
<span class='tline' id='l155' data-llen='3551:3574'>　之心也故言問譽淑善如臯陶古者士君子皆從軍</span><br/>
<span class='tline' id='l156' data-llen='3574:3597'>　旅故克廣魯君之德心亦承上獻囚寛平之意不呉</span><br/>
<span class='tline' id='l157' data-llen='3597:3620'>　譁不肆揚此文武周公之德化亦魯人德性之所自</span><br/>
<span class='tline' id='l158' data-llen='3620:3643'>　有也不呉亦見絲衣桓桓武德之貎狄者夷狄之通</span><br/>
<span class='tline' id='l159' data-llen='3643:3666'>　稱淮夷在魯之東南釋詁云烝進也烝烝進進也皇</span><br/>
<span class='tline' id='l160' data-llen='3666:3692'><a onclick="displayPageImage('KR1c0016', 'WYG', '019-9b' );" name="019-9b" class="pb">[019-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3692:3715'>　大也軍旅盛大也不告于訩不以凶敗聞也獻功以</span><br/>
<span class='tline' id='l162' data-llen='3715:3738'>　有功聞也觩者角弓弛而觩曲也搜索其矢而束之</span><br/>
<span class='tline' id='l163' data-llen='3738:3761'>　淮夷服我戢兵也戎車孔博以人不在車而寛博也</span><br/>
<span class='tline' id='l164' data-llen='3761:3784'>　孔甚也無斁不厭倦也謹終如始用師之道也驕惰</span><br/>
<span class='tline' id='l165' data-llen='3784:3807'>　者敗雖克淮夷甚淑善而不暴逆苟克勝而不淑善</span><br/>
<span class='tline' id='l166' data-llen='3807:3830'>　或暴逆不順乎道則道雖始善而終敗矣今孔淑不</span><br/>
<span class='tline' id='l167' data-llen='3830:3853'>　逆則其道益固不隳敗也故淮夷卒於得其心故以</span><br/>
<span class='tline' id='l168' data-llen='3853:3876'>　鴞食我桑黮懐我好音為喻黮桑實也鴞雖惡鳥甘</span><br/>
<span class='tline' id='l169' data-llen='3876:3903'><a onclick="displayPageImage('KR1c0016', 'WYG', '019-10a' );" name="019-10a" class="pb">[019-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3903:3926'>　我桑黮而食之喻心服我以好音語寛諭之而彼心</span><br/>
<span class='tline' id='l171' data-llen='3926:3949'>　懐服也説文云憬覺悟也毛傳曰琛寳也元龜尺二</span><br/>
<span class='tline' id='l172' data-llen='3949:3972'>　寸賂遺也南荆揚也禹貢荆揚貢金三品琛或作賝</span><br/>
<span class='tline' id='l173' data-llen='3972:3995'>　箋云大猶廣也廣賂者賂君及卿大夫也毛詩序曰</span><br/>
<span class='tline' id='l174' data-llen='3995:4012'>　泮水頌僖公能修泮宫也未盡詩㫖</span><br/>
<span class='tline' id='l175' data-llen='4012:4035'>閟宫有侐實實枚枚赫赫姜嫄其德不回上帝是依無</span><br/>
<span class='tline' id='l176' data-llen='4035:4059'>災無害彌月不遲是生后稷降之百福黍稷重穋稙稺菽</span><br/>
<span class='tline' id='l177' data-llen='4059:4082'>麥奄有下國俾民稼穡有稷有黍有稻有秬奄有下土</span><br/>
<span class='tline' id='l178' data-llen='4082:4109'><a onclick="displayPageImage('KR1c0016', 'WYG', '019-10b' );" name="019-10b" class="pb">[019-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4109:4132'>纘禹之緒后稷之孫實維大王居岐之陽實始翦商至</span><br/>
<span class='tline' id='l180' data-llen='4132:4155'>于文武纘大王之緒致天之届于牧之野無貳無虞上</span><br/>
<span class='tline' id='l181' data-llen='4155:4178'>帝臨女敦商之旅克咸厥功王曰叔父建爾元子俾侯</span><br/>
<span class='tline' id='l182' data-llen='4178:4201'>于魯大啟爾宇為周室輔乃命魯公俾侯于東錫之山</span><br/>
<span class='tline' id='l183' data-llen='4201:4224'>川土田附庸周公之孫荘公之子龍旂承祀六轡耳耳</span><br/>
<span class='tline' id='l184' data-llen='4224:4247'>春秋匪解享祀不忒皇皇后帝皇祖后稷享以騂犠是</span><br/>
<span class='tline' id='l185' data-llen='4247:4270'>饗是宜降福既多周公皇祖亦其福女秋而載嘗夏而</span><br/>
<span class='tline' id='l186' data-llen='4270:4293'>楅衡白牡騂剛犧尊将将毛炰胾羮籩豆大房萬舞洋</span><br/>
<span class='tline' id='l187' data-llen='4293:4320'><a onclick="displayPageImage('KR1c0016', 'WYG', '019-11a' );" name="019-11a" class="pb">[019-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4320:4343'>洋孝孫有慶俾爾熾而昌俾爾夀而臧保彼東方魯邦</span><br/>
<span class='tline' id='l189' data-llen='4343:4366'>是常不虧不崩不震不騰三夀作朋如岡如陵公車千</span><br/>
<span class='tline' id='l190' data-llen='4366:4389'>乗朱英緑縢二矛重弓公徒三萬貝胄朱綅烝徒增增</span><br/>
<span class='tline' id='l191' data-llen='4389:4412'>戎狄是膺荆舒是懲則莫我敢承俾爾昌而熾俾爾夀</span><br/>
<span class='tline' id='l192' data-llen='4412:4435'>而富黄髪台背夀胥與試俾爾昌而大俾爾耆而艾萬</span><br/>
<span class='tline' id='l193' data-llen='4435:4458'>有千歳眉夀無有害泰山巖巖魯邦所詹奄有龜蒙遂</span><br/>
<span class='tline' id='l194' data-llen='4458:4481'>荒大東至于海邦淮夷來同莫不率從魯侯之功保有</span><br/>
<span class='tline' id='l195' data-llen='4481:4504'>鳧繹遂荒徐宅至于海邦淮夷蠻貊及彼南夷莫不率</span><br/>
<span class='tline' id='l196' data-llen='4504:4531'><a onclick="displayPageImage('KR1c0016', 'WYG', '019-11b' );" name="019-11b" class="pb">[019-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4531:4554'>從莫敢不諾魯侯是若天錫公純嘏眉夀保魯居常與</span><br/>
<span class='tline' id='l198' data-llen='4554:4577'>許復周公之宇魯侯燕喜令妻夀母宜大夫庶士邦國</span><br/>
<span class='tline' id='l199' data-llen='4577:4600'>是有既多受祉黄髪兒齒徂來之松新甫之柏是斷是</span><br/>
<span class='tline' id='l200' data-llen='4600:4623'>度是尋是尺松桷有舄路寝孔碩新廟奕奕奚斯所作</span><br/>
<span class='tline' id='l201' data-llen='4623:4633'>孔曼且碩萬民是若</span><br/>
<span class='tline' id='l202' data-llen='4633:4662'>　多補音一讀章移切廣雅祗也<span class='krp-note'>按原本/祗誤多</span>周公無祗悔</span><br/>
<span class='tline' id='l203' data-llen='4662:4685'>　九家本作多論語多見其不知量本亦作祗揚雄冀</span><br/>
<span class='tline' id='l204' data-llen='4685:4708'>　州牧箴仰觀前世厥用孔多初安如山後傾如崖故</span><br/>
<span class='tline' id='l205' data-llen='4708:4735'><a onclick="displayPageImage('KR1c0016', 'WYG', '019-12a' );" name="019-12a" class="pb">[019-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4735:4758'>　治不忘亂安不忘危何晏景福殿賦赩如蜿虹赫如</span><br/>
<span class='tline' id='l207' data-llen='4758:4781'>　奔螭南距滎陽北極幽厓任重道逺厥用孔多一讀</span><br/>
<span class='tline' id='l208' data-llen='4781:4804'>　當何切集韻亦有章移切巖補音魚杴切邦補音卜</span><br/>
<span class='tline' id='l209' data-llen='4804:4827'>　功切繹補音弋灼切宅補音逹各切嘏補音果五切</span><br/>
<span class='tline' id='l210' data-llen='4827:4850'>　母補音滿罪切有補音羽軌切斷音短度待洛反尺</span><br/>
<span class='tline' id='l211' data-llen='4850:4873'>　補音勅畧切十寸也後漢長安語曰城中好髙髻四</span><br/>
<span class='tline' id='l212' data-llen='4873:4896'>　方髙一尺城中好廣眉四方且半額城中好大袖四</span><br/>
<span class='tline' id='l213' data-llen='4896:4919'>　方全疋帛額逆各切帛撲各切王襃僮約讀劵文訖</span><br/>
<span class='tline' id='l214' data-llen='4919:4946'><a onclick="displayPageImage('KR1c0016', 'WYG', '019-12b' );" name="019-12b" class="pb">[019-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4946:4969'>　窮咋索仡仡叩頭兩手自摶目淚下落鼻涕長一尺</span><br/>
<span class='tline' id='l216' data-llen='4969:4992'>　審如王大夫言不如早歸黄土陌蚯蚓穿額早知當</span><br/>
<span class='tline' id='l217' data-llen='4992:5015'>　是為王大夫沽酒真不敢作惡摶通莫切陌莫各切</span><br/>
<span class='tline' id='l218' data-llen='5015:5038'>　額逆各切舄補音七約切碩補音常約切下同奕補</span><br/>
<span class='tline' id='l219' data-llen='5038:5061'>　音弋灼切揚雄太常箴翼翼太常是為常伯穆穆靈</span><br/>
<span class='tline' id='l220' data-llen='5061:5084'>　祗寝廟奕奕陸機七徴敷延袤之廣廡矯凌霄之髙</span><br/>
<span class='tline' id='l221' data-llen='5084:5115'>　閣秀清輝于雲表騰藻䕃之奕奕<span class='krp-note'>按韻補有此/四句今補入</span>陸雲</span><br/>
<span class='tline' id='l222' data-llen='5115:5138'>　祖考頌逺除尋軌崇基式廓昭明有家祖廟奕奕伯</span><br/>
<span class='tline' id='l223' data-llen='5138:5165'><a onclick="displayPageImage('KR1c0016', 'WYG', '019-13a' );" name="019-13a" class="pb">[019-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5165:5188'>　逋莫切且碩補音同上孔碩讀　毛傳曰孟仲子曰</span><br/>
<span class='tline' id='l225' data-llen='5188:5211'>　閟宫禖宫也侐清淨也枚枚礱宻也毛傳先謂閟閉</span><br/>
<span class='tline' id='l226' data-llen='5211:5234'>　也先妣姜嫄之廟在周常閉而無事是以大司樂饗</span><br/>
<span class='tline' id='l227' data-llen='5234:5257'>　先妣故曰先妣而曰常閉而無事何也孔疏謂大司</span><br/>
<span class='tline' id='l228' data-llen='5257:5280'>　樂云舞以大濩以饗先妣則先妣之廟有祭事矣且</span><br/>
<span class='tline' id='l229' data-llen='5280:5303'>　立廟所以祭神而云閉而無事者案祭法王立七廟</span><br/>
<span class='tline' id='l230' data-llen='5303:5326'>　五廟皆月祭之二祧饗嘗乃止彼文據周為説其言</span><br/>
<span class='tline' id='l231' data-llen='5326:5349'>　不及先妣先妣立廟非常而祭之又疏月朔四時祭</span><br/>
<span class='tline' id='l232' data-llen='5349:5376'><a onclick="displayPageImage('KR1c0016', 'WYG', '019-13b' );" name="019-13b" class="pb">[019-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5376:5399'>　所不及比于七廟是閟而無事也荘三十二年左傳</span><br/>
<span class='tline' id='l234' data-llen='5399:5422'>　稱公見孟任從之閟謂閉户拒公故閟為閉也毛傳</span><br/>
<span class='tline' id='l235' data-llen='5422:5445'>　孔疏甚當時情但閟宫之名蓋世所稱非本立是名</span><br/>
<span class='tline' id='l236' data-llen='5445:5468'>　諸儒謂魯有姜嫄廟蓋考是頌之不審是頌惟言僖</span><br/>
<span class='tline' id='l237' data-llen='5468:5491'>　公之美推其本始故及姜嫄因稱其廟曰閟宫實實</span><br/>
<span class='tline' id='l238' data-llen='5491:5514'>　枚枚申言其美使是頌專言姜嫄廟新廟奕奕謂姜</span><br/>
<span class='tline' id='l239' data-llen='5514:5537'>　嫄廟則所謂路寝孔碩者何耶下言松柏斷度尋尺</span><br/>
<span class='tline' id='l240' data-llen='5537:5560'>　蓋修治路寝并修羣廟奕奕明煥亦以為僖公之美</span><br/>
<span class='tline' id='l241' data-llen='5560:5587'><a onclick="displayPageImage('KR1c0016', 'WYG', '019-14a' );" name="019-14a" class="pb">[019-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5587:5610'>　故言之以修治非大功故言于卒章毛傳以新廟為</span><br/>
<span class='tline' id='l243' data-llen='5610:5633'>　閔公廟則未安夫閔公之廟已新作於僖公之初年</span><br/>
<span class='tline' id='l244' data-llen='5633:5656'>　常事亦不足稱頌况文承路寝之事情非閔廟蓋路</span><br/>
<span class='tline' id='l245' data-llen='5656:5679'>　寝孔碩興役特盛故首言至于廟則畧修飾而新之</span><br/>
<span class='tline' id='l246' data-llen='5679:5702'>　故言公子奚斯董其役至文公十三年大室屋壊以</span><br/>
<span class='tline' id='l247' data-llen='5702:5725'>　此畧飾而不大治故壊歟鄭箋謂上新姜嫄之廟非</span><br/>
<span class='tline' id='l248' data-llen='5725:5748'>　也鄭不善屬文于此益騐况是頌全篇蓋美僖公辭</span><br/>
<span class='tline' id='l249' data-llen='5748:5771'>　情甚明非專頌姜嫄也此尤見康成之不善屬文不</span><br/>
<span class='tline' id='l250' data-llen='5771:5798'><a onclick="displayPageImage('KR1c0016', 'WYG', '019-14b' );" name="019-14b" class="pb">[019-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5798:5821'>　省文意不相接應毛傳謂常閉而無事蓋言其大常</span><br/>
<span class='tline' id='l252' data-llen='5821:5844'>　非絶無祭事也實實壮實也不回者言正直而行不</span><br/>
<span class='tline' id='l253' data-llen='5844:5867'>　囬邪也上帝是依履帝武敏歆也彌滿也滿十月即</span><br/>
<span class='tline' id='l254' data-llen='5867:5890'>　生不遲内宰鄭司農注云先種後熟謂之穜後種先</span><br/>
<span class='tline' id='l255' data-llen='5890:5913'>　熟謂之稑毛傳曰先種曰稙後種曰穉釋草云秬黒</span><br/>
<span class='tline' id='l256' data-llen='5913:5936'>　黍李曰菽大豆后稷㓜而好種蓺種蓺輙豐茂穎栗</span><br/>
<span class='tline' id='l257' data-llen='5936:5959'>　此降福之始後為后稷之官教民稼穡百穀豐熟奄</span><br/>
<span class='tline' id='l258' data-llen='5959:5982'>　有下國則天降福多矣奄盡也下土猶下國言盡下</span><br/>
<span class='tline' id='l259' data-llen='5982:6009'><a onclick="displayPageImage('KR1c0016', 'WYG', '019-15a' );" name="019-15a" class="pb">[019-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6009:6033'>　土皆有黍稷重穋稙穉菽麥稻秬也禹治水后稷纉繼</span><br/>
<span class='tline' id='l261' data-llen='6033:6056'>　其緒而稼穡焉大王避狄而居岐陽邠人從之如歸</span><br/>
<span class='tline' id='l262' data-llen='6056:6079'>　市以大王不以其所養人者害人而去之之一言也</span><br/>
<span class='tline' id='l263' data-llen='6079:6102'>　王業自此始故此曰實始翦商届至也武王至于牧</span><br/>
<span class='tline' id='l264' data-llen='6102:6125'>　野即天致牧野此明武王之心一無已私皆天道也</span><br/>
<span class='tline' id='l265' data-llen='6125:6148'>　無疑貳無虞度而懼上帝臨䕶女敦厚也旅衆也武</span><br/>
<span class='tline' id='l266' data-llen='6148:6171'>　王遏劉止殺厚恤商之旅有道如此萬姓悦服故所</span><br/>
<span class='tline' id='l267' data-llen='6171:6194'>　至皆克濟厥功咸皆也毛傳曰王成王也元首宇居</span><br/>
<span class='tline' id='l268' data-llen='6194:6221'><a onclick="displayPageImage('KR1c0016', 'WYG', '019-15b' );" name="019-15b" class="pb">[019-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6221:6244'>　也鄭箋云叔父周公也成王告周公欲封伯禽魯公</span><br/>
<span class='tline' id='l270' data-llen='6244:6267'>　乃䇿命伯禽加賜之以山川土田及附庸王制名山</span><br/>
<span class='tline' id='l271' data-llen='6267:6290'>　大澤不以封諸侯附庸則不得專臣也法不得有故</span><br/>
<span class='tline' id='l272' data-llen='6290:6321'>　謂之賜降福既多云者<span class='krp-note'>按原本王制以/下缺今補入</span>亦猶少牢饋</span><br/>
<span class='tline' id='l273' data-llen='6321:6344'>　食禮之嘏于主人曰使女受禄于天宜稼于田眉夀</span><br/>
<span class='tline' id='l274' data-llen='6344:6367'>　萬年勿替引之也魯國于東使求保東方常常不絶</span><br/>
<span class='tline' id='l275' data-llen='6367:6390'>　詩人因是廣其祝頌祈願之辭不小虧不大崩不震</span><br/>
<span class='tline' id='l276' data-llen='6390:6413'>　動不騰踰此又言保其德也箋云三夀三卿也王氏</span><br/>
<span class='tline' id='l277' data-llen='6413:6440'><a onclick="displayPageImage('KR1c0016', 'WYG', '019-16a' );" name="019-16a" class="pb">[019-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6440:6463'>　曰夀考之三卿為公朋也朱曰三夀未詳或曰願公</span><br/>
<span class='tline' id='l279' data-llen='6463:6486'>　夀與岡陵等為三也公車千乘者按司馬法成方十</span><br/>
<span class='tline' id='l280' data-llen='6486:6509'>　里出革車一乗甲士三人歩卒七十二人明堂位謂</span><br/>
<span class='tline' id='l281' data-llen='6509:6532'>　魯方七百里此張大之辭非事實明堂位之誣誤多</span><br/>
<span class='tline' id='l282' data-llen='6532:6555'>　矣此不可信孟子謂周公之封於魯方百里子産亦</span><br/>
<span class='tline' id='l283' data-llen='6555:6578'>　曰諸侯一同三子所見乃事實周禮謂諸侯封疆方</span><br/>
<span class='tline' id='l284' data-llen='6578:6601'>　四百里者蓋周公懲三監淮夷之亂新封諸侯勢懼</span><br/>
<span class='tline' id='l285' data-llen='6601:6624'>　于不敵故増武成三等之制著之周禮蓋武王始則</span><br/>
<span class='tline' id='l286' data-llen='6624:6651'><a onclick="displayPageImage('KR1c0016', 'WYG', '019-16b' );" name="019-16b" class="pb">[019-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6651:6674'>　因古制不變然自唐虞萬國歴夏商及周強凌弱大</span><br/>
<span class='tline' id='l288' data-llen='6674:6697'>　并小何止于百里矣殷止三千諸侯至孟津者八百</span><br/>
<span class='tline' id='l289' data-llen='6697:6720'>　國耳餘雖有未至大概又少于殷可見大益并小新</span><br/>
<span class='tline' id='l290' data-llen='6720:6743'>　封百里之國七十里五十里之國力将不敵周公知</span><br/>
<span class='tline' id='l291' data-llen='6743:6766'>　其不可不變故增其制蓋欲益周公之所封以藩屏</span><br/>
<span class='tline' id='l292' data-llen='6766:6789'>　周室所增多者殆亦附庸并計焉是頌雖曰賜之附</span><br/>
<span class='tline' id='l293' data-llen='6789:6812'>　庸亦不及四方百里之地矣至戰國之時孟子唯曰</span><br/>
<span class='tline' id='l294' data-llen='6812:6835'>　今魯方百里者五爾侵并至是尚無方七百里而况</span><br/>
<span class='tline' id='l295' data-llen='6835:6862'><a onclick="displayPageImage('KR1c0016', 'WYG', '019-17a' );" name="019-17a" class="pb">[019-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6862:6885'>　于始封之時乎成王不能行周公之制大司徒地中</span><br/>
<span class='tline' id='l297' data-llen='6885:6908'>　建王國是即洛邑成王終不能遷而安于西都則周</span><br/>
<span class='tline' id='l298' data-llen='6908:6931'>　禮一書之不盡行者有矣今以成方十里出革車一</span><br/>
<span class='tline' id='l299' data-llen='6931:6954'>　乗計之則方百里之國唯有百乗而此曰有車千乗</span><br/>
<span class='tline' id='l300' data-llen='6954:6977'>　者以此頌不用司馬法出軍之制而言魯地實有之</span><br/>
<span class='tline' id='l301' data-llen='6977:7000'>　數古者出軍非竭作而出之凡起徒役毋過家一人</span><br/>
<span class='tline' id='l302' data-llen='7000:7023'>　而司馬法成方十里出車一乗則又寛優國方百里</span><br/>
<span class='tline' id='l303' data-llen='7023:7046'>　方里而井井九夫方里百則為方一里者萬為九萬</span><br/>
<span class='tline' id='l304' data-llen='7046:7073'><a onclick="displayPageImage('KR1c0016', 'WYG', '019-17b' );" name="019-17b" class="pb">[019-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='7073:7096'>　夫大約三分去一以為山林川澤城郭宫室途巷餘</span><br/>
<span class='tline' id='l306' data-llen='7096:7119'>　六萬夫又以不易一易再易之地通之則六萬夫之</span><br/>
<span class='tline' id='l307' data-llen='7119:7142'>　地實三萬夫正應夫三為一屋之義凡三夫之地實</span><br/>
<span class='tline' id='l308' data-llen='7142:7165'>　一家也則方百里實有三萬家以家一人計之則三</span><br/>
<span class='tline' id='l309' data-llen='7165:7188'>　萬故曰公徒三萬以大司馬全賦之制計之上地可</span><br/>
<span class='tline' id='l310' data-llen='7188:7211'>　用者家三人中地家二人下地家一人今通以中地</span><br/>
<span class='tline' id='l311' data-llen='7211:7234'>　計之則三萬家為七萬五千人正應千乗每乗甲士</span><br/>
<span class='tline' id='l312' data-llen='7234:7257'>　三人歩卒七十二人共七十五人之數詩人所言亦</span><br/>
<span class='tline' id='l313' data-llen='7257:7284'><a onclick="displayPageImage('KR1c0016', 'WYG', '019-18a' );" name="019-18a" class="pb">[019-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7284:7307'>　不過制矣毛傳曰朱英矛飾也縢繩也重弓重于鬯</span><br/>
<span class='tline' id='l315' data-llen='7307:7337'>　中也<span class='krp-note'>按原本中/誤作弓</span>箋云備折壊也兵車之法左人持弓右</span><br/>
<span class='tline' id='l316' data-llen='7337:7360'>　人持矛中人御小戎云竹閉緄縢又云交韔二弓孔</span><br/>
<span class='tline' id='l317' data-llen='7360:7383'>　疏云二矛共束以緑繩宣十二年楚許伯御樂伯攝</span><br/>
<span class='tline' id='l318' data-llen='7383:7406'>　叔為右以致晉師樂伯曰吾聞致師者左射以菆樂</span><br/>
<span class='tline' id='l319' data-llen='7406:7429'>　伯在左而云左射是左人持弓也成十六年晉欒鍼</span><br/>
<span class='tline' id='l320' data-llen='7429:7458'>　為右<span class='krp-note'>按原本/誤作左</span>曰持矛哀二年衛太子為右曰備持矛</span><br/>
<span class='tline' id='l321' data-llen='7458:7481'>　焉毛傳曰貝胄貝飾也朱綅以朱綅綴之增增衆也</span><br/>
<span class='tline' id='l322' data-llen='7481:7508'><a onclick="displayPageImage('KR1c0016', 'WYG', '019-18b' );" name="019-18b" class="pb">[019-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7508:7531'>　箋云僖公與齊桓舉義兵北當戎與狄南艾荆及羣</span><br/>
<span class='tline' id='l324' data-llen='7531:7554'>　舒無敢當之詩人既鋪張公之功又致其祈願申言</span><br/>
<span class='tline' id='l325' data-llen='7554:7577'>　俾爾昌熾夀富髪将白則黄台背釋見大雅行葦老</span><br/>
<span class='tline' id='l326' data-llen='7577:7600'>　夀之状也胥相也相與試騐氣力神色以知夀考詩</span><br/>
<span class='tline' id='l327' data-llen='7600:7623'>　人又重復申言所願昌大耆艾萬有千嵗眉夀無有</span><br/>
<span class='tline' id='l328' data-llen='7623:7646'>　所害萬有千者萬而又千也有又同朱曰詹與瞻同</span><br/>
<span class='tline' id='l329' data-llen='7646:7669'>　毛傳曰龜山蒙山奄盡也龜蒙二山則盡有之餘東</span><br/>
<span class='tline' id='l330' data-llen='7669:7692'>　境甚廣大魯雖不盡有而大畧無不順而相違者荒</span><br/>
<span class='tline' id='l331' data-llen='7692:7719'><a onclick="displayPageImage('KR1c0016', 'WYG', '019-19a' );" name="019-19a" class="pb">[019-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7719:7742'>　畧也至于海邦及淮夷來同無有不率從者此魯侯</span><br/>
<span class='tline' id='l333' data-llen='7742:7765'>　之功也毛傳曰鳬山繹山禹貢徐州之地魯之所宅</span><br/>
<span class='tline' id='l334' data-llen='7765:7793'>　雖不盡有大畧包荒之矣毛傳曰南夷荆楚也<span class='krp-note'>按原/本楚</span></span><br/>
<span class='tline' id='l335' data-llen='7793:7820'>　<span class='krp-note'>訛/夷</span>蠻貊蓋戎夷之通稱此謂淮夷之外又有餘蠻貊</span><br/>
<span class='tline' id='l336' data-llen='7820:7843'>　故云若順也言之順應曰諾大畧無相違異者魯侯</span><br/>
<span class='tline' id='l337' data-llen='7843:7866'>　是若謂莫不惟魯侯是若謂順魯侯也雖有福嘏而</span><br/>
<span class='tline' id='l338' data-llen='7866:7889'>　雜之以禍灾非純嘏也僖公在位久故是頌多言夀</span><br/>
<span class='tline' id='l339' data-llen='7889:7912'>　毛傳曰常許魯南鄙西鄙箋云許田魯朝宿之邑常</span><br/>
<span class='tline' id='l340' data-llen='7912:7939'><a onclick="displayPageImage('KR1c0016', 'WYG', '019-19b' );" name="019-19b" class="pb">[019-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7939:7962'>　或作嘗在薛之旁魯荘公三十一年築臺于薛六國</span><br/>
<span class='tline' id='l342' data-llen='7962:7985'>　時齊有孟嘗君食邑于薛曰復周公之土是嘗失之</span><br/>
<span class='tline' id='l343' data-llen='7985:8008'>　矣往者鄭以璧假許田至是復耶居云者欲其永止</span><br/>
<span class='tline' id='l344' data-llen='8008:8031'>　之意耶燕安也令善也其妻令善其母夀考其大夫</span><br/>
<span class='tline' id='l345' data-llen='8031:8054'>　士宜咸是有謂保有之釋文曰兒齒落更生細者也</span><br/>
<span class='tline' id='l346' data-llen='8054:8077'>　毛傳曰徂來山新甫山也八尺曰尋桷榱也孔疏曰</span><br/>
<span class='tline' id='l347' data-llen='8077:8100'>　桷與榱是椽之别名奚斯公子魚也有舄者圓而無</span><br/>
<span class='tline' id='l348' data-llen='8100:8123'>　琢痕如舄也毛傳曰曼長也碩大也萬民是若民咸</span><br/>
<span class='tline' id='l349' data-llen='8123:8150'><a onclick="displayPageImage('KR1c0016', 'WYG', '019-20a' );" name="019-20a" class="pb">[019-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8150:8173'>　順之無忤也公之正寝曰路寝路者無所不通如路</span><br/>
<span class='tline' id='l351' data-llen='8173:8196'>　也路寝通接外事君雖居宫中貴乎通逹而無壅蔽</span><br/>
<span class='tline' id='l352' data-llen='8196:8219'>　也衛宏作序曰閟宫頌僖公能復周之宇也不盡詩</span><br/>
<span class='tline' id='l353' data-llen='8219:8223'>　㫖</span><br/>
</p>
<p><br/>
</p>
  </div>
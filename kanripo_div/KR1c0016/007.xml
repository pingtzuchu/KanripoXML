<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0016', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　慈湖詩傳卷七　　　　　　宋　楊簡　撰</span><br/>
<span class='tline' id='l10' data-llen='210:213'>齊</span><br/>
<span class='tline' id='l11' data-llen='213:236'>雞既鳴矣朝既盈矣匪雞則鳴蒼蠅之聲東方明矣朝</span><br/>
<span class='tline' id='l12' data-llen='236:259'>既昌矣匪東方則明月出之光蟲飛薨薨甘與子同夢</span><br/>
<span class='tline' id='l13' data-llen='259:270'>會且歸矣無庶予子憎</span><br/>
<span class='tline' id='l14' data-llen='270:293'>　補音明謨郎切荀卿書昭昭乎其智之明與詳叶為</span><br/>
<span class='tline' id='l15' data-llen='293:316'>　天下明與忘叶契元王生昭明與商叶又引古詩如</span><br/>
<span class='tline' id='l16' data-llen='316:342'><a onclick="displayPageImage('KR1c0016', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='342:365'>　雪霜之將將日月之光明楚辭夜皎兮既明與桑叶</span><br/>
<span class='tline' id='l18' data-llen='365:388'>　步列星而極明與方叶秦東觀刻石原道至明與陽</span><br/>
<span class='tline' id='l19' data-llen='388:411'>　叶㑹稽刻石追首高明與莊叶漢房中歌承帝之明</span><br/>
<span class='tline' id='l20' data-llen='411:434'>　與彊叶唐虞之元首明哉與股肱良哉庶事康哉為</span><br/>
<span class='tline' id='l21' data-llen='434:457'>　韻周易其辨明也與長叶不足與有明也與剛叶徐</span><br/>
<span class='tline' id='l22' data-llen='457:480'>　邈楚辭釋音明音亡白虎通清明風者清芒也正月</span><br/>
<span class='tline' id='l23' data-llen='480:503'>　詩視天夢夢沈重讀揚雄甘泉賦夢與繩叶太元遇</span><br/>
<span class='tline' id='l24' data-llen='503:526'>　首幽遇神及師夢　雞既鳴矣朝既盈矣乃曰匪雞</span><br/>
<span class='tline' id='l25' data-llen='526:552'><a onclick="displayPageImage('KR1c0016', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='552:575'>　則鳴乃蒼蠅之聲爾妄言以却雞鳴之告蒼蠅有聲</span><br/>
<span class='tline' id='l27' data-llen='575:598'>　則晏有甚於雞鳴時矣荒淫妄言以却告者東方明</span><br/>
<span class='tline' id='l28' data-llen='598:621'>　矣士大夫之詣朝者已昌盛矣乃曰匪東方明乃月</span><br/>
<span class='tline' id='l29' data-llen='621:644'>　出之光爾荒淫之狀益著蟲飛薨薨日出矣猶曰甘</span><br/>
<span class='tline' id='l30' data-llen='644:667'>　與子同夢是詩兩言子皆謂婦人君子偕老子之不</span><br/>
<span class='tline' id='l31' data-llen='667:690'>　淑子之清揚皆謂夫人也又曰彼來朝之士大夫行</span><br/>
<span class='tline' id='l32' data-llen='690:713'>　且歸矣會者相將之意歸則無久伺之勞庶不憎惡</span><br/>
<span class='tline' id='l33' data-llen='713:736'>　予與子也前言朝既盈朝既昌則士大夫來朝既久</span><br/>
<span class='tline' id='l34' data-llen='736:762'><a onclick="displayPageImage('KR1c0016', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='762:785'>　其意已明故此言會且歸者其指來朝之士大夫明</span><br/>
<span class='tline' id='l36' data-llen='785:808'>　矣荒淫至於此極毛詩序歸之哀公容或有之但曰</span><br/>
<span class='tline' id='l37' data-llen='808:831'>　思賢妃也故陳賢妃貞女夙夜警戒相成之道則差</span><br/>
<span class='tline' id='l38' data-llen='831:854'>　矣諸儒不知序之不足盡信率以序解詩其有阻礙</span><br/>
<span class='tline' id='l39' data-llen='854:866'>　必至於委曲穿鑿牽合</span><br/>
<span class='tline' id='l40' data-llen='866:889'>子之還兮遭我乎峱之閒兮並驅從兩肩兮揖我謂我</span><br/>
<span class='tline' id='l41' data-llen='889:912'>儇兮子之茂兮遭我乎峱之道兮並驅從兩牡兮揖我</span><br/>
<span class='tline' id='l42' data-llen='912:935'>謂我好兮子之昌兮遭我乎峱之陽兮並驅從兩狼兮</span><br/>
<span class='tline' id='l43' data-llen='935:961'><a onclick="displayPageImage('KR1c0016', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='961:969'>揖我謂我臧兮</span><br/>
<span class='tline' id='l45' data-llen='969:992'>　還音旋閒補音居賢切漢書李廣傳自以大黄射其</span><br/>
<span class='tline' id='l46' data-llen='992:1015'>　裨將服䖍曰黄有弩也晉灼曰黄肩即黄間也司馬</span><br/>
<span class='tline' id='l47' data-llen='1015:1038'>　相如上林賦赤瑕駁犖雜臿其間鼂采琬琰和氏出</span><br/>
<span class='tline' id='l48' data-llen='1038:1061'>　焉班固西都賦裛以藻綉絡以綸連隨侯明月錯落</span><br/>
<span class='tline' id='l49' data-llen='1061:1084'>　其間張衝南都賦間與顛叶曹植瑟瑟歌間與阡叶</span><br/>
<span class='tline' id='l50' data-llen='1084:1107'>　韓愈孟東野失子詩間與賢叶簡觀今京語間之餘</span><br/>
<span class='tline' id='l51' data-llen='1107:1130'>　音亦有肩音儇許全反　毛詩傳謂還便捷之貌未</span><br/>
<span class='tline' id='l52' data-llen='1130:1156'><a onclick="displayPageImage('KR1c0016', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1156:1179'>　安還囘旋也忽遭我於峱山之間於是子與我並驅</span><br/>
<span class='tline' id='l54' data-llen='1179:1202'>　從逐兩肩其初相遭未揖及並驅從肩乃揖我謂我</span><br/>
<span class='tline' id='l55' data-llen='1202:1225'>　儇兮儇駿捷之稱也茂昌皆謂盛也言氣貌之盛美</span><br/>
<span class='tline' id='l56' data-llen='1225:1248'>　之之辭也好美也臧善也猶好也毛傳曰獸三歲曰</span><br/>
<span class='tline' id='l57' data-llen='1248:1271'>　肩爾雅釋獸云狼牡貛牝狼舎人曰狼牡名貛牝名</span><br/>
<span class='tline' id='l58' data-llen='1271:1294'>　狼毛詩序曰還刺荒也哀公好田獵從禽獸而無厭</span><br/>
<span class='tline' id='l59' data-llen='1294:1317'>　國人化之遂成風俗習於田獵謂之賢閑於馳逐謂</span><br/>
<span class='tline' id='l60' data-llen='1317:1340'>　之好焉漢地理志引此齊詩曰子之營兮遭我虖嶩</span><br/>
<span class='tline' id='l61' data-llen='1340:1366'><a onclick="displayPageImage('KR1c0016', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1366:1389'>　之間兮顔師古注云齊國風營詩之辭也毛詩作還</span><br/>
<span class='tline' id='l63' data-llen='1389:1412'>　韓詩作營之徃也嶩山名也字或作峱亦作□音皆</span><br/>
<span class='tline' id='l64' data-llen='1412:1435'>　乃髙反言往適營邱而相逢于嶩山也董氏曰考于</span><br/>
<span class='tline' id='l65' data-llen='1435:1458'>　地記嶩峱□皆山名在齊之郊故諸書或異崔靈恩</span><br/>
<span class='tline' id='l66' data-llen='1458:1481'>　集注還茂昌三者皆地名也然平觀文勢則毛詩謂</span><br/>
<span class='tline' id='l67' data-llen='1481:1504'>　還茂昌為貌是也孔疏曰士大夫聚說田事以為戲</span><br/>
<span class='tline' id='l68' data-llen='1504:1516'>　樂而荒廢政事故刺之</span><br/>
<span class='tline' id='l69' data-llen='1516:1539'>俟我於著乎而充耳以素乎而尚之以瓊華乎而俟我</span><br/>
<span class='tline' id='l70' data-llen='1539:1565'><a onclick="displayPageImage('KR1c0016', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1565:1588'>於庭乎而充耳以青乎而尚之以瓊瑩乎而俟我於堂</span><br/>
<span class='tline' id='l72' data-llen='1588:1605'>乎而充耳以黄乎而尚之以瓊英乎而</span><br/>
<span class='tline' id='l73' data-llen='1605:1628'>　漢地理志言齊地風俗引齊詩曰俟我於著乎而此</span><br/>
<span class='tline' id='l74' data-llen='1628:1651'>　亦舒緩之體也藝文志謂齊詩咸非其本義魯最為</span><br/>
<span class='tline' id='l75' data-llen='1651:1674'>　近之然則班固謂為舒緩之體者魯詩之說也去二</span><br/>
<span class='tline' id='l76' data-llen='1674:1697'>　家而取魯其考之亦詳矣今毛詩止一家之說況多</span><br/>
<span class='tline' id='l77' data-llen='1697:1720'>　謬誤奚可盡從又況毛傳猶未明言刺不親迎至衞</span><br/>
<span class='tline' id='l78' data-llen='1720:1743'>　宏作毛詩序始明言刺時不親迎亦不言何世則臆</span><br/>
<span class='tline' id='l79' data-llen='1743:1769'><a onclick="displayPageImage('KR1c0016', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1769:1792'>　說也考本詩三章三言俟我殊非陳古之情衞宏蓋</span><br/>
<span class='tline' id='l81' data-llen='1792:1815'>　意雞鳴還東方之日皆荒淫之詩而是詩次於其間</span><br/>
<span class='tline' id='l82' data-llen='1815:1838'>　當亦非美故曲推其說夫詩之不可以次言也明矣</span><br/>
<span class='tline' id='l83' data-llen='1838:1861'>　清人鄭文公之詩而次昭公之詩之上況齊俗近於</span><br/>
<span class='tline' id='l84' data-llen='1861:1884'>　魯孔子曰齊一變至於魯則齊之禮儀亦美矣雖當</span><br/>
<span class='tline' id='l85' data-llen='1884:1907'>　衰亂風俗豈盡變而為惡無一事一為之善乎況是</span><br/>
<span class='tline' id='l86' data-llen='1907:1930'>　詩亦特美其禮儀而已三百篇蓋多平正無他雖無</span><br/>
<span class='tline' id='l87' data-llen='1930:1953'>　深㫖而聖人取焉正以庸常平夷之即道也諸儒不</span><br/>
<span class='tline' id='l88' data-llen='1953:1979'><a onclick="displayPageImage('KR1c0016', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1979:2002'>　知道故穿鑿而無說其害道甚矣俟待也爾雅釋宫</span><br/>
<span class='tline' id='l90' data-llen='2002:2025'>　云門屏之間謂之宁而毛傳曰門屏之間曰著孔疏</span><br/>
<span class='tline' id='l91' data-llen='2025:2048'>　謂著與宁音義同鄭康成謂以素充耳所以懸瑱者</span><br/>
<span class='tline' id='l92' data-llen='2048:2071'>　或名為紞亦有理但謂人君五色臣三色織之未必</span><br/>
<span class='tline' id='l93' data-llen='2071:2094'>　然初無典據惟以此詩曲推其說且以素為先見鑿</span><br/>
<span class='tline' id='l94' data-llen='2094:2117'>　甚矣士冠禮元端元裳黄裳雜裳可也而康成妄析</span><br/>
<span class='tline' id='l95' data-llen='2117:2140'>　其義曰上士元裳中士黄裳下士雜裳於以驗康成</span><br/>
<span class='tline' id='l96' data-llen='2140:2163'>　不善屬文不達文理是詩充耳以素以青以黄安知</span><br/>
<span class='tline' id='l97' data-llen='2163:2189'><a onclick="displayPageImage('KR1c0016', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2189:2212'>　非元裳黄裳雜裳之謂乎皆可也康成云瓊華者謂</span><br/>
<span class='tline' id='l99' data-llen='2212:2235'>　懸紞之末所謂瑱也考工記玉人云天子用金則公</span><br/>
<span class='tline' id='l100' data-llen='2235:2258'>　侯以下皆玉石雜說文曰瓊赤玉也玉石之雜而赤</span><br/>
<span class='tline' id='l101' data-llen='2258:2281'>　者爾瓊華其色之盛者歟瓊瑩其色之瑩者歟瓊英</span><br/>
<span class='tline' id='l102' data-llen='2281:2304'>　其精英歟尚者著之於紞端歟是詩禮儀其親迎歟</span><br/>
<span class='tline' id='l103' data-llen='2304:2319'>　鄭風言俟我乎堂亦謂親迎也</span><br/>
<span class='tline' id='l104' data-llen='2319:2342'>東方之日兮彼姝者子在我室兮在我室兮履我即兮</span><br/>
<span class='tline' id='l105' data-llen='2342:2365'>東方之月兮彼姝者子在我闥兮在我闥兮履我發兮</span><br/>
<span class='tline' id='l106' data-llen='2365:2391'><a onclick="displayPageImage('KR1c0016', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2391:2414'>　東方之日兮日始出之時也彼姝美之女子忽在我</span><br/>
<span class='tline' id='l108' data-llen='2414:2437'>　之室兮再言在我室兮者駭之而情深也履者以足</span><br/>
<span class='tline' id='l109' data-llen='2437:2460'>　躡我猶陳平躡漢王其意即通無俟乎言也履我使</span><br/>
<span class='tline' id='l110' data-llen='2460:2483'>　即之為淫也即就也此肆焉無所忌者也東方之月</span><br/>
<span class='tline' id='l111' data-llen='2483:2506'>　兮月始出之時也彼姝者子忽在我之闥兮闥門也</span><br/>
<span class='tline' id='l112' data-llen='2506:2529'>　履我使發足而與之俱往也既入夜又不入我室此</span><br/>
<span class='tline' id='l113' data-llen='2529:2552'>　則或有所忌者此與桑中溱洧同作詩以刺淫奔也</span><br/>
<span class='tline' id='l114' data-llen='2552:2575'>　或在朝或在夜或在室或在闥刺彼故其事不一也</span><br/>
<span class='tline' id='l115' data-llen='2575:2601'><a onclick="displayPageImage('KR1c0016', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2601:2624'>　然履我即兮未必果即之也履我發兮未必果發也</span><br/>
<span class='tline' id='l117' data-llen='2624:2647'>　毛詩序曰東方之日刺衰也君臣失道男女淫奔不</span><br/>
<span class='tline' id='l118' data-llen='2647:2670'>　能以禮化也夫不刺淫奔而刺國之衰是長淫奔者</span><br/>
<span class='tline' id='l119' data-llen='2670:2693'>　之惡也本詩惟刺淫奔而序旁推其說衞宏不知道</span><br/>
<span class='tline' id='l120' data-llen='2693:2702'>　其作序率類此</span><br/>
<span class='tline' id='l121' data-llen='2702:2725'>東方未明顚倒衣裳顚之倒之自公召之東方未晞顚</span><br/>
<span class='tline' id='l122' data-llen='2725:2748'>倒裳衣倒之顚之自公令之折柳樊圃狂夫瞿瞿不能</span><br/>
<span class='tline' id='l123' data-llen='2748:2756'>辰夜不夙則莫</span><br/>
<span class='tline' id='l124' data-llen='2756:2782'><a onclick="displayPageImage('KR1c0016', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2782:2805'>　顚補音典因切司馬相如上林賦長嘯哀鳴翩翻互</span><br/>
<span class='tline' id='l126' data-llen='2805:2828'>　經天矯枝格偃蹇杪顚漢童謡黄雀巢其顚與人叶</span><br/>
<span class='tline' id='l127' data-llen='2828:2851'>　易林賁之豐曰採薪得麟大命隕顚噬嗑之未濟顚</span><br/>
<span class='tline' id='l128' data-llen='2851:2874'>　與民叶揚雄元后誄顚與盈叶倒都老反　觀是詩</span><br/>
<span class='tline' id='l129' data-llen='2874:2897'>　知公未明而召羣臣臣急趨之故顚倒衣裳日未出</span><br/>
<span class='tline' id='l130' data-llen='2897:2920'>　而東方先明晞者又其微明未晞則益早矣公如此</span><br/>
<span class='tline' id='l131' data-llen='2920:2943'>　勤於政者然失時失節乃輕躁狂妄如折栁樊圃焉</span><br/>
<span class='tline' id='l132' data-llen='2943:2966'>　栁質柔細而以為圃之藩籬何益於事無足為禁也</span><br/>
<span class='tline' id='l133' data-llen='2966:2992'><a onclick="displayPageImage('KR1c0016', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2992:3015'>　又如狂夫瞿瞿然瞿瞿驚視之狀狂者驚視急於為</span><br/>
<span class='tline' id='l135' data-llen='3015:3038'>　又何益於事哉晨夜謂早夜也不能晨夜言全不識</span><br/>
<span class='tline' id='l136' data-llen='3038:3061'>　早夜若非太早而夙則太遲而莫矣大抵狂躁輕妄</span><br/>
<span class='tline' id='l137' data-llen='3061:3084'>　之人忽急忽緩忽早忽夜皆不可測毛詩序曰東方</span><br/>
<span class='tline' id='l138' data-llen='3084:3107'>　未明刺無節也朝廷興居無節號令不時挈壺氏不</span><br/>
<span class='tline' id='l139' data-llen='3107:3130'>　能掌其職焉公號令失時則夜未終必令報夜終遂</span><br/>
<span class='tline' id='l140' data-llen='3130:3143'>　使挈壺氏失職刻漏錯亂</span><br/>
<span class='tline' id='l141' data-llen='3143:3166'>南山崔崔雄狐綏綏魯道有蕩齊子由歸既曰歸止曷</span><br/>
<span class='tline' id='l142' data-llen='3166:3192'><a onclick="displayPageImage('KR1c0016', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3192:3215'>又懐止葛屨五兩冠緌雙止魯道有蕩齊子庸止既曰</span><br/>
<span class='tline' id='l144' data-llen='3215:3238'>庸止曷又從止蓺麻如之何衡從其畝取妻如之何必</span><br/>
<span class='tline' id='l145' data-llen='3238:3261'>告父母既曰告止曷又鞠止析薪如之何匪斧不克取</span><br/>
<span class='tline' id='l146' data-llen='3261:3279'>妻如之何匪媒不得既曰得止曷又極止</span><br/>
<span class='tline' id='l147' data-llen='3279:3308'>　補音雙疎工切<span class='krp-note'>按原本/三字脫</span>孔臧格虎賦耳目䘮精值網</span><br/>
<span class='tline' id='l148' data-llen='3308:3331'>　而衝局然自縳或隻或雙史記龜筴傳禍與福因刑</span><br/>
<span class='tline' id='l149' data-llen='3331:3354'>　與徳雙揚雄河東賦雙與東叶後漢語殿中無雙丁</span><br/>
<span class='tline' id='l150' data-llen='3354:3377'>　孝公五經無雙許叔重天下無雙江夏黄童荀氏八</span><br/>
<span class='tline' id='l151' data-llen='3377:3403'><a onclick="displayPageImage('KR1c0016', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3403:3426'>　龍慈明無雙任文公智無雙緌如誰反從音縱畝一</span><br/>
<span class='tline' id='l153' data-llen='3426:3449'>　讀滿罪切古作畮說文以每得聲宋玉高唐賦畝與</span><br/>
<span class='tline' id='l154' data-llen='3449:3472'>　止叶楚辭畝與芷叶張衡東京賦畝與已叶一讀滿</span><br/>
<span class='tline' id='l155' data-llen='3472:3495'>　補切易林歸妹之坤畝與暑叶班固西都賦畝與矩</span><br/>
<span class='tline' id='l156' data-llen='3495:3519'>　叶韓愈元和聖徳詩畝與祖叶栁宗元招海賈文畝與</span><br/>
<span class='tline' id='l157' data-llen='3519:3542'>　覩舞叶　詳觀南山之詩其刺襄公鳥獸之行亦著</span><br/>
<span class='tline' id='l158' data-llen='3542:3565'>　矣南山崔崔有人君尊嚴之象言雄知其對雌狐之</span><br/>
<span class='tline' id='l159' data-llen='3565:3588'>　為獸多疑周易凡言狐皆取疑象襄公為鳥獸行與</span><br/>
<span class='tline' id='l160' data-llen='3588:3614'><a onclick="displayPageImage('KR1c0016', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3614:3637'>　文姜淫慾已縱而不能止心愧沮而若疑又齊襄雖</span><br/>
<span class='tline' id='l162' data-llen='3637:3662'>　由魯道而歸身則在塗心則在魯愧慾雜錯發諸精神見</span><br/>
<span class='tline' id='l163' data-llen='3662:3685'>　諸步武有遲疑綏緩之狀故曰綏綏衛風有狐亦有</span><br/>
<span class='tline' id='l164' data-llen='3685:3708'>　疑貳之意有蕩者因道路平蕩以寓譏魯蕩然無制</span><br/>
<span class='tline' id='l165' data-llen='3708:3731'>　之意首章不言齊襄往而唯言襄公歸者明初往襄</span><br/>
<span class='tline' id='l166' data-llen='3731:3754'>　公之惡未成未明及歸則成矣明矣故止言其歸詩</span><br/>
<span class='tline' id='l167' data-llen='3754:3777'>　人於是致其譏曰既曰歸齊矣曷又懷之也謂其又</span><br/>
<span class='tline' id='l168' data-llen='3777:3800'>　懷文姜也葛屨至賤之物也五兩當是文姜與其姪</span><br/>
<span class='tline' id='l169' data-llen='3800:3827'><a onclick="displayPageImage('KR1c0016', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3827:3850'>　娣或從者共五人也冠緌居首之物所尊所貴者也</span><br/>
<span class='tline' id='l171' data-llen='3850:3873'>　今也與葛屨雙止非類而並處以尊而混卑則鳥獸</span><br/>
<span class='tline' id='l172' data-llen='3873:3896'>　之行又著矣據此則所亂又不止於文姜矣庸常也</span><br/>
<span class='tline' id='l173' data-llen='3896:3919'>　齊侯既常在魯道路之中為淫矣曷又極其縱放也</span><br/>
<span class='tline' id='l174' data-llen='3919:3942'>　從即縱字縱放之狀不可得而知據此可以想而知</span><br/>
<span class='tline' id='l175' data-llen='3942:3965'>　矣非謂常在魯道為可也言其縱之甚也首章曷又</span><br/>
<span class='tline' id='l176' data-llen='3965:3988'>　懷止其意同蓺種也蓺麻如之何衡從其畝以喻取</span><br/>
<span class='tline' id='l177' data-llen='3988:4011'>　妻如之何必告父母衡横縱直無别義既曰告止謂</span><br/>
<span class='tline' id='l178' data-llen='4011:4038'><a onclick="displayPageImage('KR1c0016', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4038:4061'>　文姜初嫁既告於廟矣曷又鞠止窮之不已也鞠之</span><br/>
<span class='tline' id='l180' data-llen='4061:4084'>　為言言鳥獸行而微其辭者也匪媒不得亦兼明淫</span><br/>
<span class='tline' id='l181' data-llen='4084:4107'>　亂之匪媒既曰得止曷又極止言魯桓既得文姜矣</span><br/>
<span class='tline' id='l182' data-llen='4107:4130'>　齊侯曷又極之不已也極猶鞠也毛傳謂齊子謂文</span><br/>
<span class='tline' id='l183' data-llen='4130:4153'>　姜既於是詩文㫖難通而載驅齊子發夕齊子豈弟</span><br/>
<span class='tline' id='l184' data-llen='4153:4176'>　尤難通齊人之詩言齊子發夕謂襄公則明苟謂文</span><br/>
<span class='tline' id='l185' data-llen='4176:4199'>　姜則文姜自魯發夕齊人何由知之謂男子豈弟則</span><br/>
<span class='tline' id='l186' data-llen='4199:4222'>　宜謂婦人則難至於敝笱所言齊子則謂魯桓不能</span><br/>
<span class='tline' id='l187' data-llen='4222:4249'><a onclick="displayPageImage('KR1c0016', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4249:4272'>　制文姜齊侯來淫而歸惟言歸者亦結證其惡齊人</span><br/>
<span class='tline' id='l189' data-llen='4272:4295'>　不敢預料其君於惡也詩稱君曰子固多齊君至是</span><br/>
<span class='tline' id='l190' data-llen='4295:4318'>　其體益輕故曰子亦為之隱也毛詩序曰南山刺襄</span><br/>
<span class='tline' id='l191' data-llen='4318:4341'>　公也鳥獸之行淫乎其妹大夫遇是惡作詩而去之</span><br/>
<span class='tline' id='l192' data-llen='4341:4364'>無田甫田維莠驕驕無思逺人勞心忉忉無田甫田維</span><br/>
<span class='tline' id='l193' data-llen='4364:4387'>莠桀桀無思逺人勞心怛怛婉兮孌兮總角丱兮未幾</span><br/>
<span class='tline' id='l194' data-llen='4387:4395'>見兮突而弁兮</span><br/>
<span class='tline' id='l195' data-llen='4395:4418'>　爾雅釋詁云甫大也孔疏曰人治田無得田此大田</span><br/>
<span class='tline' id='l196' data-llen='4418:4445'><a onclick="displayPageImage('KR1c0016', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4445:4469'>　若大田過度力不充給田必蕪穢維有莠草驕驕然無</span><br/>
<span class='tline' id='l198' data-llen='4469:4492'>　思逺人徒勞心忉忉爾逺人諸侯也遠人不難致此</span><br/>
<span class='tline' id='l199' data-llen='4492:4515'>　有徳則彼至矣曰無思逺人則其君之無徳徒勞可</span><br/>
<span class='tline' id='l200' data-llen='4515:4538'>　見矣如田大田徒勞無獲驕縱也桀桀出也維莠驕</span><br/>
<span class='tline' id='l201' data-llen='4538:4561'>　縱桀出則良苗不興不實矣婉孌言少年貌美毛傳</span><br/>
<span class='tline' id='l202' data-llen='4561:4584'>　謂總角聚兩髦也孔疏謂兩角丱然未及幾次見之</span><br/>
<span class='tline' id='l203' data-llen='4584:4607'>　而突然已冠弁矣此末章雖平言無譏而其含䕶不</span><br/>
<span class='tline' id='l204' data-llen='4607:4630'>　敢言而卒已之意可見毛詩序曰甫田大夫刺襄公</span><br/>
<span class='tline' id='l205' data-llen='4630:4657'><a onclick="displayPageImage('KR1c0016', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4657:4680'>　也無禮義而求大功不修徳而求諸侯志大心勞所</span><br/>
<span class='tline' id='l207' data-llen='4680:4690'>　以求者非其道也</span><br/>
<span class='tline' id='l208' data-llen='4690:4713'>盧令令其人美且仁盧重環其人美且鬈盧重鋂其人</span><br/>
<span class='tline' id='l209' data-llen='4713:4718'>美且偲</span><br/>
<span class='tline' id='l210' data-llen='4718:4747'>　環補音胡㳙切<span class='krp-note'>按原本/五字脱</span>馬融廣成頌環與園叶曹植</span><br/>
<span class='tline' id='l211' data-llen='4747:4770'>　美女篇環與翩翩叶何晏景福殿賦環與源叶顔延</span><br/>
<span class='tline' id='l212' data-llen='4770:4793'>　年北湖應詔詩環與天叶鬈音權董曰韓詩作盧泠</span><br/>
<span class='tline' id='l213' data-llen='4793:4816'>　泠說文引詩作獜　毛詩序曰盧令刺荒也襄公好</span><br/>
<span class='tline' id='l214' data-llen='4816:4843'><a onclick="displayPageImage('KR1c0016', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4843:4866'>　田獵畢弋而不修民事百姓苦之故陳古以風焉毛</span><br/>
<span class='tline' id='l216' data-llen='4866:4889'>　傳曰盧田犬令令纓環聲言人君能有美徳盡其仁</span><br/>
<span class='tline' id='l217' data-llen='4889:4912'>　愛百姓欣而奉之愛而樂之順時遊田與百姓共其</span><br/>
<span class='tline' id='l218' data-llen='4912:4935'>　樂同其獲故百姓聞而說之其聲令令然攷序及傳</span><br/>
<span class='tline' id='l219' data-llen='4935:4958'>　皆謂陳古而本詩辭情不然曰其人其辭指今非陳</span><br/>
<span class='tline' id='l220' data-llen='4958:4981'>　古也苟陳古則宜每章稱仁稱徳而次章曰鬈末章</span><br/>
<span class='tline' id='l221' data-llen='4981:5004'>　曰偲又三章皆曰美殊非陳古之意蓋序傳以襄公</span><br/>
<span class='tline' id='l222' data-llen='5004:5027'>　之詩不應有美故曲推其說以為陳古以風不知詩</span><br/>
<span class='tline' id='l223' data-llen='5027:5054'><a onclick="displayPageImage('KR1c0016', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5054:5077'>　不可以次序觀不可以執一觀以鄭叔段之惡而兩</span><br/>
<span class='tline' id='l225' data-llen='5077:5100'>　叔于田之詩京人未嘗不說之以鄭清人文公之詩</span><br/>
<span class='tline' id='l226' data-llen='5100:5123'>　而次於莊公詩中盧令未必果襄公之詩果襄公之</span><br/>
<span class='tline' id='l227' data-llen='5123:5146'>　詩則叔于田之類也襄公雖無道而不聞其暴民故</span><br/>
<span class='tline' id='l228' data-llen='5146:5169'>　田而民悅之歟民悅其君正也道也不然則齊有士</span><br/>
<span class='tline' id='l229' data-llen='5169:5192'>　大夫之賢者民悅其田也亦正也道也百姓日用此</span><br/>
<span class='tline' id='l230' data-llen='5192:5215'>　道而不知故不明已之道心又不知人之道心而況</span><br/>
<span class='tline' id='l231' data-llen='5215:5238'>　於六經之大㫖乎毛傳曰重環子母環也鋂一環貫</span><br/>
<span class='tline' id='l232' data-llen='5238:5265'><a onclick="displayPageImage('KR1c0016', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5265:5288'>　二也鬈好貌偲才也釋鬈曰好未安鬈其須之卷曲</span><br/>
<span class='tline' id='l234' data-llen='5288:5292'>　歟</span><br/>
<span class='tline' id='l235' data-llen='5292:5315'>敝笱在梁其魚魴鰥齊子歸止其從如雲敝笱在梁其</span><br/>
<span class='tline' id='l236' data-llen='5315:5338'>魚魴鱮齊子歸止其從如雨敝笱在梁其魚唯唯齊子</span><br/>
<span class='tline' id='l237' data-llen='5338:5346'>歸止其從如水</span><br/>
<span class='tline' id='l238' data-llen='5346:5377'>　鰥補音姑倫切楚辭天問舜閔在家<span class='krp-note'>按原夲脫/舜閃二字</span>又何以</span><br/>
<span class='tline' id='l239' data-llen='5377:5400'>　鰥堯不姚告二女何親　毛詩序曰敝笱刺文姜也</span><br/>
<span class='tline' id='l240' data-llen='5400:5423'>　齊人惡魯桓公微弱不能防閑文姜使致淫亂為二</span><br/>
<span class='tline' id='l241' data-llen='5423:5450'><a onclick="displayPageImage('KR1c0016', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5450:5473'>　國患焉此非魯桓時詩也何以明之魯桓公娶齊僖</span><br/>
<span class='tline' id='l243' data-llen='5473:5496'>　公之女文姜魯桓十四年齊僖卒十五年魯桓雖嘗</span><br/>
<span class='tline' id='l244' data-llen='5496:5519'>　與齊襄㑹盟而文姜不行至十八年魯桓始與文姜</span><br/>
<span class='tline' id='l245' data-llen='5519:5542'>　如齊申繻諫焉齊襄於是通文姜魯桓謫文姜姜以</span><br/>
<span class='tline' id='l246' data-llen='5542:5565'>　告夏四月齊人殺魯桓夫齊人未殺魯桓之前齊襄</span><br/>
<span class='tline' id='l247' data-llen='5565:5588'>　與文姜為淫之迹未至於若是詩所述肆行而無忌</span><br/>
<span class='tline' id='l248' data-llen='5588:5611'>　也是詩其魯莊二年姜氏會齊襄於禚四年姜氏享</span><br/>
<span class='tline' id='l249' data-llen='5611:5634'>　齊襄于祝邱已後之詩歟是詩齊人譏襄公并譏魯</span><br/>
<span class='tline' id='l250' data-llen='5634:5661'><a onclick="displayPageImage('KR1c0016', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5661:5684'>　莊微弱及文姜也笱者捕魚之器敝敗之笱在於魚</span><br/>
<span class='tline' id='l252' data-llen='5684:5707'>　梁鰥大魚魴亦中魚喻魯莊㣲弱不能以禮防閑其</span><br/>
<span class='tline' id='l253' data-llen='5707:5730'>　母止齊襄之來致齊襄疾驅於通道大都與文姜淫</span><br/>
<span class='tline' id='l254' data-llen='5730:5753'>　不已也惟言齊襄之歸不言齊襄之往者齊人不敢</span><br/>
<span class='tline' id='l255' data-llen='5753:5776'>　預臆其君於惡及成惡而歸始形於言其意與南山</span><br/>
<span class='tline' id='l256' data-llen='5776:5799'>　同亦含隱矣魴雖非甚大之魚因鰥連文意在鰥也</span><br/>
<span class='tline' id='l257' data-llen='5799:5822'>　鰥魚之大見孔叢子衛人得鰥魚其大盈車鱮亦非</span><br/>
<span class='tline' id='l258' data-llen='5822:5845'>　甚小之魚欲易韻又鱮至不美之魚語曰網魚得鱮</span><br/>
<span class='tline' id='l259' data-llen='5845:5872'><a onclick="displayPageImage('KR1c0016', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5872:5895'>　不如啗茹亦喻齊襄與文姜之惡也其從者如雲言</span><br/>
<span class='tline' id='l261' data-llen='5895:5918'>　其盛如雨言其多如水言其疾驅也既見魯之無制</span><br/>
<span class='tline' id='l262' data-llen='5918:5941'>　又見齊襄之肆惡無忌也釋魚云魴魾郭璞云江東</span><br/>
<span class='tline' id='l263' data-llen='5941:5964'>　呼魴魚為鯿一名魾邢疏云陸璣云魴今伊洛濟潁</span><br/>
<span class='tline' id='l264' data-llen='5964:5987'>　魴魚也廣而薄肥恬而少力細鱗遼東梁水魴特肥</span><br/>
<span class='tline' id='l265' data-llen='5987:6008'>　而厚尤姜於中國魴其鄉語曰居就糧梁水魴</span><br/>
<span class='tline' id='l266' data-llen='6008:6031'>載驅薄薄簟茀朱鞹魯道有蕩齊子發夕四驪濟濟垂</span><br/>
<span class='tline' id='l267' data-llen='6031:6054'>轡濔濔魯道有蕩齊子豈弟汶水湯湯行人彭彭魯道</span><br/>
<span class='tline' id='l268' data-llen='6054:6081'><a onclick="displayPageImage('KR1c0016', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6081:6104'>有蕩齊子翺翔汶水滔滔行人儦儦魯道有蕩齊子遊</span><br/>
<span class='tline' id='l270' data-llen='6104:6107'>敖</span><br/>
<span class='tline' id='l271' data-llen='6107:6130'>　夕補音祥龠切淮南子施之無窮而無所朝夕舒之</span><br/>
<span class='tline' id='l272' data-llen='6130:6153'>　彌於六合卷之不盈一握李興諸葛亮表閭之文仁</span><br/>
<span class='tline' id='l273' data-llen='6153:6176'>　智所處能無規廓日居月諸時隕其夕郭璞江賦域</span><br/>
<span class='tline' id='l274' data-llen='6176:6199'>　之以盤巖豁之以洞壑疏之以沱汜鼓之以朝夕陶</span><br/>
<span class='tline' id='l275' data-llen='6199:6222'>　潜自祭文故人淒其相悲同祖行於今夕羞以嘉蔬</span><br/>
<span class='tline' id='l276' data-llen='6222:6245'>　薦以清酌陸雲夏府君誄瞻彼日月嵗聿云夕寒暑</span><br/>
<span class='tline' id='l277' data-llen='6245:6272'><a onclick="displayPageImage('KR1c0016', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6272:6295'>　窮化四辰交錯　薄薄車行之聲也爾雅釋器云輿</span><br/>
<span class='tline' id='l279' data-llen='6295:6318'>　革前謂之鞎後謂之茀竹前謂之禦後謂之蔽郭注</span><br/>
<span class='tline' id='l280' data-llen='6318:6341'>　云茀以韋靶後户禦以簟衣軾蔽以簟衣後户毛傳</span><br/>
<span class='tline' id='l281' data-llen='6341:6364'>　曰簟方文席也車之蔽曰茀諸侯之路車有朱革之</span><br/>
<span class='tline' id='l282' data-llen='6364:6387'>　質而羽飾魯道平蕩亦寓蕩然無制之譏齊君夕而</span><br/>
<span class='tline' id='l283' data-llen='6387:6410'>　發車趨魯道焉夕而發者亦有愧于中不敢朝發與</span><br/>
<span class='tline' id='l284' data-llen='6410:6433'>　孫炎曰驪黒也爾雅釋畜云騋牝驪牡是詩孔疏云</span><br/>
<span class='tline' id='l285' data-llen='6433:6456'>　駟馬皆鐵驪之色垂轡徐行之狀也豈弟樂易從容</span><br/>
<span class='tline' id='l286' data-llen='6456:6483'><a onclick="displayPageImage('KR1c0016', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6483:6506'>　之貌雖刺譏其辭婉矣其辭雖婉其譏實深彭彭盛</span><br/>
<span class='tline' id='l288' data-llen='6506:6529'>　貌儦儦衆貌翺翔遊遨垂轡皆從容候待文姜及濡</span><br/>
<span class='tline' id='l289' data-llen='6529:6552'>　留不肯旋反之狀毛詩序曰載驅齊人刺襄公也疾</span><br/>
<span class='tline' id='l290' data-llen='6552:6572'>　驅於通道大都與文姜淫播其惡於萬民焉</span><br/>
<span class='tline' id='l291' data-llen='6572:6595'>猗嗟昌兮頎而長兮抑若揚兮美目揚兮巧趨蹌兮射</span><br/>
<span class='tline' id='l292' data-llen='6595:6618'>則臧兮猗嗟名兮美目清兮儀既成兮終日射侯不出</span><br/>
<span class='tline' id='l293' data-llen='6618:6641'>正兮展我甥兮猗嗟孌兮清揚婉兮舞則選兮射則貫</span><br/>
<span class='tline' id='l294' data-llen='6641:6652'>兮四矢反兮以禦亂兮</span><br/>
<span class='tline' id='l295' data-llen='6652:6679'><a onclick="displayPageImage('KR1c0016', 'WYG', '007-17a' );" name="007-17a" class="pb">[007-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6679:6702'>　毛詩序曰猗嗟刺魯莊公也齊人傷魯莊公有威儀</span><br/>
<span class='tline' id='l297' data-llen='6702:6725'>　技藝然而不能以禮防閑其母失子之道人以為齊</span><br/>
<span class='tline' id='l298' data-llen='6725:6748'>　侯之子焉猗嗟嘆辭此嘆辭有美有傷昌容色之盛</span><br/>
<span class='tline' id='l299' data-llen='6748:6771'>　也孔子言文王之狀頎然而長抑繼辭也上言昌言</span><br/>
<span class='tline' id='l300' data-llen='6771:6794'>　長此又言揚故曰抑詩人言貌多言揚曰子之清揚</span><br/>
<span class='tline' id='l301' data-llen='6794:6817'>　曰清揚婉兮方言云目黸瞳之子盱或謂之揚蓋目</span><br/>
<span class='tline' id='l302' data-llen='6817:6840'>　之精神全在黸瞳言人之美多在精神故多言揚此</span><br/>
<span class='tline' id='l303' data-llen='6840:6863'>　言若何之揚兮眞美目之揚也趨蹌之巧趨步之有</span><br/>
<span class='tline' id='l304' data-llen='6863:6890'><a onclick="displayPageImage('KR1c0016', 'WYG', '007-17b' );" name="007-17b" class="pb">[007-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6890:6913'>　儀也禮曰士蹌蹌射則甚善也臧善也朱曰名猶稱</span><br/>
<span class='tline' id='l306' data-llen='6913:6936'>　也言其威儀枝藝之可名也朱意謂人稱譽其威儀</span><br/>
<span class='tline' id='l307' data-llen='6936:6959'>　技藝之美有名譽也美目清明也儀既成兮言威儀</span><br/>
<span class='tline' id='l308' data-llen='6959:6982'>　習熟成就也侯即今之垜正即帖即鵠梓人為侯廣</span><br/>
<span class='tline' id='l309' data-llen='6982:7005'>　與崇方參分其廣而鵠居一焉射人之職王五正諸</span><br/>
<span class='tline' id='l310' data-llen='7005:7028'>　侯三正孤卿大夫二正士亦二正毛詩傳曰二尺曰</span><br/>
<span class='tline' id='l311' data-llen='7028:7051'>　正外孫曰甥鄭箋云姊妹之子曰甥蓋據爾雅釋親</span><br/>
<span class='tline' id='l312' data-llen='7051:7074'>　而云魯莊公乃齊襄公時當曰姊妹之子爾雅曰展</span><br/>
<span class='tline' id='l313' data-llen='7074:7101'><a onclick="displayPageImage('KR1c0016', 'WYG', '007-18a' );" name="007-18a" class="pb">[007-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7101:7126'>　誠也孌好貌言目之美也非勁者也選者鄭謂於倫䓁㝡</span><br/>
<span class='tline' id='l315' data-llen='7126:7149'>　上也貫者矢正中鵠貫而穿之也四矢乘矢也射禮</span><br/>
<span class='tline' id='l316' data-llen='7149:7172'>　必乘矢者鄭箋云象其能禦四方之亂反者射終而</span><br/>
<span class='tline' id='l317' data-llen='7172:7195'>　反其矢也射所以禦亂今魯莊射不出正而不能禦</span><br/>
<span class='tline' id='l318' data-llen='7195:7218'>　閨門之亂譏而婉其辭也毛詩序謂人以為齊侯之</span><br/>
<span class='tline' id='l319' data-llen='7218:7230'>　子焉贅矣失孔子之㫖</span><br/>
<span class='tline' id='l320' data-llen='7230:7233'>魏</span><br/>
<span class='tline' id='l321' data-llen='7233:7256'>糾糾葛屨可以履霜摻摻女手可以縫裳要之襋之好</span><br/>
<span class='tline' id='l322' data-llen='7256:7283'><a onclick="displayPageImage('KR1c0016', 'WYG', '007-18b' );" name="007-18b" class="pb">[007-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7283:7306'>人服之好人提提宛然左辟佩其象揥維是褊心是以</span><br/>
<span class='tline' id='l324' data-llen='7306:7310'>為刺</span><br/>
<span class='tline' id='l325' data-llen='7310:7339'>　補音服鼻墨切<span class='krp-note'>按原本/三字脫</span>易林困之中孚曰絲紵布帛</span><br/>
<span class='tline' id='l326' data-llen='7339:7362'>　人所衣服摻摻女手紡績繕織士冠禮云令月吉日</span><br/>
<span class='tline' id='l327' data-llen='7362:7385'>　始加元服棄爾㓜志順爾成徳秦泰山刻石皇帝臨</span><br/>
<span class='tline' id='l328' data-llen='7385:7408'>　位作制明法臣下修飾廿有六年初并天下㒺不賔</span><br/>
<span class='tline' id='l329' data-llen='7408:7439'>　服三句一韻<span class='krp-note'>按士冠禮以下/從韻補補入</span>　毛傳曰夏葛屨冬皮</span><br/>
<span class='tline' id='l330' data-llen='7439:7462'>　屨葛屨非所以履霜鄭箋云葛屨賤皮屨貴魏俗至</span><br/>
<span class='tline' id='l331' data-llen='7462:7489'><a onclick="displayPageImage('KR1c0016', 'WYG', '007-19a' );" name="007-19a" class="pb">[007-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7489:7512'>　冬猶謂葛屨可以履霜利其賤也毛傳曰摻摻猶纎</span><br/>
<span class='tline' id='l333' data-llen='7512:7535'>　纎也婦人三月廟見然後執婦功按士昬禮舅姑殁</span><br/>
<span class='tline' id='l334' data-llen='7535:7558'>　乃有廟見之禮舅姑存則婦人三月然後祭行謂助</span><br/>
<span class='tline' id='l335' data-llen='7558:7581'>　祭也鄭箋云言女手者未三月未成為婦裳男子之</span><br/>
<span class='tline' id='l336' data-llen='7581:7604'>　下服賤又未可使縫魏俗使未三月婦縫裳者利其</span><br/>
<span class='tline' id='l337' data-llen='7604:7627'>　事也毛傳曰要䙅也襋領也好人即摻摻女手之人</span><br/>
<span class='tline' id='l338' data-llen='7627:7650'>　美好也要之縫䙅也襋之縫領也使好人服其勞爾</span><br/>
<span class='tline' id='l339' data-llen='7650:7673'>　雅云提提安也凡辟當左左為卑右為尊宛婉娩柔</span><br/>
<span class='tline' id='l340' data-llen='7673:7700'><a onclick="displayPageImage('KR1c0016', 'WYG', '007-19b' );" name="007-19b" class="pb">[007-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7700:7723'>　順之容也以象骨搔首名曰揥毛詩序曰葛屨刺褊</span><br/>
<span class='tline' id='l342' data-llen='7723:7746'>　也魏地陿隘其民機巧趨利其君儉嗇褊急而無徳</span><br/>
<span class='tline' id='l343' data-llen='7746:7769'>　以將之夫本詩刺魏俗也刺魏俗之褊心也而序必</span><br/>
<span class='tline' id='l344' data-llen='7769:7792'>　推及其君以園有桃觀之其君誠褊嗇陋甚而葛屨</span><br/>
<span class='tline' id='l345' data-llen='7792:7815'>　之詩辭情不及其君衞宏不知道率為贅辭徒惑後</span><br/>
<span class='tline' id='l346' data-llen='7815:7819'>　學</span><br/>
<span class='tline' id='l347' data-llen='7819:7842'>彼汾沮洳言采其莫彼其之子美無度美無度殊異乎</span><br/>
<span class='tline' id='l348' data-llen='7842:7865'>公路彼汾一方言采其桑彼其之子美如英美如英殊</span><br/>
<span class='tline' id='l349' data-llen='7865:7892'><a onclick="displayPageImage('KR1c0016', 'WYG', '007-20a' );" name="007-20a" class="pb">[007-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7892:7915'>異乎公行彼汾一曲言采其藚彼其之子美如玉美如</span><br/>
<span class='tline' id='l351' data-llen='7915:7923'>玉殊異乎公族</span><br/>
<span class='tline' id='l352' data-llen='7923:7946'>　王肅孫毓皆以為大夫采菜鄭康成亦如之箋云其</span><br/>
<span class='tline' id='l353' data-llen='7946:7969'>　采莫之事則非公路之禮也毛傳曰路車也公行從</span><br/>
<span class='tline' id='l354' data-llen='7969:7992'>　公之行也公族公屬不釋殊異之義以其言大夫文</span><br/>
<span class='tline' id='l355' data-llen='7992:8015'>　義甚明無俟於釋乎集註序曰其君子儉以能勤釋</span><br/>
<span class='tline' id='l356' data-llen='8015:8038'>　文亦以此本為正惟他本毛詩序則曰其君儉以能</span><br/>
<span class='tline' id='l357' data-llen='8038:8061'>　勤苟以為君采則何為不以他官為比而獨以公路</span><br/>
<span class='tline' id='l358' data-llen='8061:8088'><a onclick="displayPageImage('KR1c0016', 'WYG', '007-20b' );" name="007-20b" class="pb">[007-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8088:8111'>　公行公族為比乎毛傳曰汾水也沮洳其漸洳者莫</span><br/>
<span class='tline' id='l360' data-llen='8111:8134'>　菜也藚水蕮孔疏云沮洳潤濕之處陸璣疏云莫莖</span><br/>
<span class='tline' id='l361' data-llen='8134:8157'>　大如箸赤節節一葉似栁葉厚而長有毛刺今人繅</span><br/>
<span class='tline' id='l362' data-llen='8157:8180'>　以取繭緒其味酢而滑始生可以為羮又可以生食</span><br/>
<span class='tline' id='l363' data-llen='8180:8203'>　五方通謂之酸迷冀州人謂之乾絳河汾之間謂之</span><br/>
<span class='tline' id='l364' data-llen='8203:8226'>　莫言語助也鄭謂無度不可尺寸言美之至也美則</span><br/>
<span class='tline' id='l365' data-llen='8226:8249'>　無度矣但殊異乎公路凡為公路者不如是也豈有</span><br/>
<span class='tline' id='l366' data-llen='8249:8272'>　掌路車之官而采莫菜於汾水之沮洳乎是詩惟譏</span><br/>
<span class='tline' id='l367' data-llen='8272:8299'><a onclick="displayPageImage('KR1c0016', 'WYG', '007-21a' );" name="007-21a" class="pb">[007-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8299:8322'>　公路公行公族而不及他官者大抵上無禮教則公</span><br/>
<span class='tline' id='l369' data-llen='8322:8345'>　族多不學文近君習君之儉陋寖至於采茹采桑不</span><br/>
<span class='tline' id='l370' data-llen='8345:8368'>　知其不可也英如舜英之英美如華也孔疏謂公路</span><br/>
<span class='tline' id='l371' data-llen='8368:8391'>　與下公行一也引春秋左傳宣二年晉事為證亦不</span><br/>
<span class='tline' id='l372' data-llen='8391:8414'>　甚明以後晉證古魏豈能盡同況毛傳三釋甚明鄭</span><br/>
<span class='tline' id='l373' data-llen='8414:8437'>　箋謂公路主君之軞車庶子為之晉趙盾為軞車之</span><br/>
<span class='tline' id='l374' data-llen='8437:8460'>　族是也其箋未必當服䖍云軞車戎車之倅是詩公</span><br/>
<span class='tline' id='l375' data-llen='8460:8483'>　路正掌公之路車非掌從公之行也爾雅藚牛脣郭</span><br/>
<span class='tline' id='l376' data-llen='8483:8510'><a onclick="displayPageImage('KR1c0016', 'WYG', '007-21b' );" name="007-21b" class="pb">[007-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8510:8533'>　注引詩傳曰水蕮也如續斷寸寸有節陸璣以為今</span><br/>
<span class='tline' id='l378' data-llen='8533:8556'>　澤蕮郭氏所不取鄭箋云公族主君同姓毛詩序曰</span><br/>
<span class='tline' id='l379' data-llen='8556:8579'>　汾沮洳刺儉也其君儉以能勤刺不得禮也韓詩三</span><br/>
<span class='tline' id='l380' data-llen='8579:8602'>　章皆作彼已之子其已音近韓毛記音不同已音近</span><br/>
<span class='tline' id='l381' data-llen='8602:8609'>　釋見崧髙</span><br/>
<span class='tline' id='l382' data-llen='8609:8632'>園有桃其實之殽心之憂矣我歌且謠不知我者謂我</span><br/>
<span class='tline' id='l383' data-llen='8632:8655'>士也驕彼人是哉子曰何其心之憂矣其誰知之其誰</span><br/>
<span class='tline' id='l384' data-llen='8655:8678'>知之蓋亦勿思園有棘其實之食心之憂矣聊以行國</span><br/>
<span class='tline' id='l385' data-llen='8678:8705'><a onclick="displayPageImage('KR1c0016', 'WYG', '007-22a' );" name="007-22a" class="pb">[007-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8705:8728'>不知我者謂我士也㒺極彼人是哉子曰何其心之憂</span><br/>
<span class='tline' id='l387' data-llen='8728:8743'>矣其誰知之其誰知之蓋亦勿思</span><br/>
<span class='tline' id='l388' data-llen='8743:8766'>　殽者肉之有骨者也今儉而以桃實為殽過於儉矣</span><br/>
<span class='tline' id='l389' data-llen='8766:8789'>　儉美徳也而過焉至於此甚知不得其道也知失其</span><br/>
<span class='tline' id='l390' data-llen='8789:8812'>　條理而至是也得其條理者雖不過儉而財用自豐</span><br/>
<span class='tline' id='l391' data-llen='8812:8835'>　失其條理者雖殽桃食棘而財用益匱孟子曰無政</span><br/>
<span class='tline' id='l392' data-llen='8835:8858'>　事則財用不足故殽桃食棘國人以為善而智者以</span><br/>
<span class='tline' id='l393' data-llen='8858:8881'>　為憂憂其無政事而末流至於危亂也憂鬱而發於</span><br/>
<span class='tline' id='l394' data-llen='8881:8908'><a onclick="displayPageImage('KR1c0016', 'WYG', '007-22b' );" name="007-22b" class="pb">[007-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8908:8931'>　歌謠歌音長謠音短不知我者謂我士君子也而驕</span><br/>
<span class='tline' id='l396' data-llen='8931:8954'>　謂我不樂君之至儉為驕也彼人是哉謂君所為是</span><br/>
<span class='tline' id='l397' data-llen='8954:8977'>　也子姑言之其說為何也其音如字其義自通他書</span><br/>
<span class='tline' id='l398' data-llen='8977:9000'>　作何居者亦當音如字其義亦通其與居蓋記音不</span><br/>
<span class='tline' id='l399' data-llen='9000:9023'>　同陸徳明音基未安詩人於是曰我心憂矣其誰知</span><br/>
<span class='tline' id='l400' data-llen='9023:9046'>　之重言知之者誠寡也女蓋亦不思爾知此理者自</span><br/>
<span class='tline' id='l401' data-llen='9046:9069'>　古以來罕其人也汾沮洳之是非人猶易知園有桃</span><br/>
<span class='tline' id='l402' data-llen='9069:9092'>　之是非雖本自昭然而士大夫之有知者寡矣行於</span><br/>
<span class='tline' id='l403' data-llen='9092:9119'><a onclick="displayPageImage('KR1c0016', 'WYG', '007-23a' );" name="007-23a" class="pb">[007-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9119:9142'>　國中亦以舒憂罔極謂責人無已也謂論治無有窮</span><br/>
<span class='tline' id='l405' data-llen='9142:9165'>　已無有畔岸也彼無智者觀智者率如是毛傳曰棘</span><br/>
<span class='tline' id='l406' data-llen='9165:9188'>　棗也廣韻曰小棗今所在有之小而圓毛詩序曰園</span><br/>
<span class='tline' id='l407' data-llen='9188:9211'>　有桃刺時也大夫憂其君國小而迫而儉以嗇不能</span><br/>
<span class='tline' id='l408' data-llen='9211:9234'>　用其民而無徳教日以侵削故作是詩也衛宏此序</span><br/>
<span class='tline' id='l409' data-llen='9234:9257'>　奚足以知此詩使宏居魏朝亦安能有所為哉亦拱</span><br/>
<span class='tline' id='l410' data-llen='9257:9280'>　手以受侵削而已矣其言妄繆惟可發笑魏君儉陋</span><br/>
<span class='tline' id='l411' data-llen='9280:9303'>　若是奚止不能用其民而已哉凡政事皆失矣忽云</span><br/>
<span class='tline' id='l412' data-llen='9303:9330'><a onclick="displayPageImage('KR1c0016', 'WYG', '007-23b' );" name="007-23b" class="pb">[007-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9330:9353'>　徳教瞢不知類此序既不足以發明詩情徒為謬贅</span><br/>
<span class='tline' id='l414' data-llen='9353:9364'>　而諸儒率宗之何也</span><br/>
<span class='tline' id='l415' data-llen='9364:9387'>陟彼岵兮瞻望父兮父曰嗟予子行役夙夜無已上愼</span><br/>
<span class='tline' id='l416' data-llen='9387:9410'>旃哉猶來無止陟彼屺兮瞻望母兮母曰嗟予季行役</span><br/>
<span class='tline' id='l417' data-llen='9410:9433'>夙夜無寐上愼旃哉猶來無棄陟彼岡兮瞻望兄兮兄</span><br/>
<span class='tline' id='l418' data-llen='9433:9453'>曰嗟予弟行役夙夜必偕上愼旃哉猶來無死</span><br/>
<span class='tline' id='l419' data-llen='9453:9476'>　母補音滿罪切易林泰之否曰陟屺望母役事未已</span><br/>
<span class='tline' id='l420' data-llen='9476:9499'>　淮南子以天為父以地為母隂陽為經四時為紀蔡</span><br/>
<span class='tline' id='l421' data-llen='9499:9526'><a onclick="displayPageImage('KR1c0016', 'WYG', '007-24a' );" name="007-24a" class="pb">[007-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9526:9549'>　邕崔夫人誄昔在敬姜陪臣之母勞謙紡績仲尼是</span><br/>
<span class='tline' id='l423' data-llen='9549:9582'>　紀偕苟起切<span class='krp-note'>按淮南子以下原/本脫去四十四字</span>楚辭九辯四時遞來</span><br/>
<span class='tline' id='l424' data-llen='9582:9611'>　而卒歲兮陰陽不可與儷偕<span class='krp-note'>按原本儷/誤作儼</span>白日晼晚其</span><br/>
<span class='tline' id='l425' data-llen='9611:9634'>　將入兮明月銷鑠而减毁太元親首次三失其體也</span><br/>
<span class='tline' id='l426' data-llen='9634:9657'>　次四賔主偕也餘見豐年詩　爾雅釋山云多草木</span><br/>
<span class='tline' id='l427' data-llen='9657:9680'>　岵無草木屺而是詩毛傳曰無草木岵有草木屺孔</span><br/>
<span class='tline' id='l428' data-llen='9680:9703'>　䟽云當是傳冩誤也毛傳曰旃之也季少子也行役</span><br/>
<span class='tline' id='l429' data-llen='9703:9726'>　者登岵山望父之在所思父臨行謂已曰嗟予子行</span><br/>
<span class='tline' id='l430' data-llen='9726:9753'><a onclick="displayPageImage('KR1c0016', 'WYG', '007-24b' );" name="007-24b" class="pb">[007-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9753:9776'>　役早夜無有已時閔之也又戒已曰上愼之哉今俗</span><br/>
<span class='tline' id='l432' data-llen='9776:9799'>　亦曰上役上畨上陣卒曰獨當來歸不至永止于彼</span><br/>
<span class='tline' id='l433' data-llen='9799:9822'>　而不反也無止即無死之㣲辭也無寐閔其不得寐</span><br/>
<span class='tline' id='l434' data-llen='9822:9845'>　也無棄我亦祝其無死之㣲辭也必偕戒之必與衆</span><br/>
<span class='tline' id='l435' data-llen='9845:9868'>　偕慮其以後期獲罪也無死謂其毋過于勇而必死</span><br/>
<span class='tline' id='l436' data-llen='9868:9891'>　也毛詩序曰陟岵孝子行役思念父母也國迫而數</span><br/>
<span class='tline' id='l437' data-llen='9891:9914'>　侵削役乎大國皆詩外之贅辭也不知父母兄弟之</span><br/>
<span class='tline' id='l438' data-llen='9914:9930'>　至情乃天下之大道故為是贅也</span><br/>
<span class='tline' id='l439' data-llen='9930:9957'><a onclick="displayPageImage('KR1c0016', 'WYG', '007-25a' );" name="007-25a" class="pb">[007-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9957:9980'>十畝之間兮桑者閑閑兮行與子還兮十畝之外兮桑</span><br/>
<span class='tline' id='l441' data-llen='9980:9991'>者泄泄兮行與子逝兮</span><br/>
<span class='tline' id='l442' data-llen='9991:10020'>　閑補音何甄切<span class='krp-note'>按原本/三字脱</span>揚雄太僕箴閑與愆叶曹植</span><br/>
<span class='tline' id='l443' data-llen='10020:10043'>　瑟瑟歌閑與然叶簡觀今京語率如此盖今京語之</span><br/>
<span class='tline' id='l444' data-llen='10043:10066'>　餘音如軒而補音遂何甄則又過之矣還本亦作旋</span><br/>
<span class='tline' id='l445' data-llen='10066:10089'>　李翱答進士王載言書作旋　釋文間間亦作閑字</span><br/>
<span class='tline' id='l446' data-llen='10089:10112'>　本亦作閒閒暇也惟有閒故寛暇後世以中間之間</span><br/>
<span class='tline' id='l447' data-llen='10112:10135'>　與閒暇之閒渾殽故假借防閑之閑以寄其音實非</span><br/>
<span class='tline' id='l448' data-llen='10135:10162'><a onclick="displayPageImage('KR1c0016', 'WYG', '007-25b' );" name="007-25b" class="pb">[007-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10162:10185'>　古字采桑者雖閒暇然采者多故曰閒閒只十畝之</span><br/>
<span class='tline' id='l450' data-llen='10185:10208'>　間桑者之多若是故道途中謀居相宅者相謂曰行</span><br/>
<span class='tline' id='l451' data-llen='10208:10231'>　與子逥還兮泄泄猶沓沓也亦多也行與子逝往兮</span><br/>
<span class='tline' id='l452' data-llen='10231:10254'>　言此處迫隘不可謀居而他往毛詩序曰十畝之間</span><br/>
<span class='tline' id='l453' data-llen='10254:10277'>　刺時也言其國削小民無所居焉若曰國以無道致</span><br/>
<span class='tline' id='l454' data-llen='10277:10300'>　侵削則可刺惟曰國削小民無所居則不可刺矣況</span><br/>
<span class='tline' id='l455' data-llen='10300:10324'>　詩中本無刺國之意衞宏不知道是詩無他亦無邪詠</span><br/>
<span class='tline' id='l456' data-llen='10324:10347'>　而歌之必不感人邪僻之情莫非道者宏不逹是故</span><br/>
<span class='tline' id='l457' data-llen='10347:10374'><a onclick="displayPageImage('KR1c0016', 'WYG', '007-26a' );" name="007-26a" class="pb">[007-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10374:10381'>　外推贅説</span><br/>
<span class='tline' id='l459' data-llen='10381:10404'>坎坎伐檀兮寘之河之干兮河水清且漣猗不稼不穡</span><br/>
<span class='tline' id='l460' data-llen='10404:10427'>胡取禾三百廛兮不狩不獵胡瞻爾庭有縣貆兮彼君</span><br/>
<span class='tline' id='l461' data-llen='10427:10450'>子兮不素餐兮坎坎伐輻兮寘之河之側兮河水清且</span><br/>
<span class='tline' id='l462' data-llen='10450:10473'>直猗不稼不穡胡取禾三百億兮不狩不獵胡瞻爾庭</span><br/>
<span class='tline' id='l463' data-llen='10473:10496'>有縣特兮彼君子兮不素食兮坎坎伐輪兮寘之河之</span><br/>
<span class='tline' id='l464' data-llen='10496:10519'>漘兮河水清且淪猗不稼不穡胡取禾三百囷兮不狩</span><br/>
<span class='tline' id='l465' data-llen='10519:10539'>不獵胡瞻爾庭有縣鶉兮彼君子兮不素飧兮</span><br/>
<span class='tline' id='l466' data-llen='10539:10566'><a onclick="displayPageImage('KR1c0016', 'WYG', '007-26b' );" name="007-26b" class="pb">[007-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10566:10589'>　餐補音郤正釋譏時獻一䇿偶進一言釋彼官責慰</span><br/>
<span class='tline' id='l468' data-llen='10589:10612'>　此素餐輻説文以畐得聲許慎凡輻皆讀如偪荀子</span><br/>
<span class='tline' id='l469' data-llen='10612:10635'>　引逸詩涓涓流水不壅不塞轂既破碎乃大其輻事</span><br/>
<span class='tline' id='l470' data-llen='10635:10658'>　已敗矣乃重太息易林蹇之中孚曰登山伐輻虎在</span><br/>
<span class='tline' id='l471' data-llen='10658:10681'>　我側簡案廣韻畐芒迪反簡疑輻芳逼切爾庶與今</span><br/>
<span class='tline' id='l472' data-llen='10681:10704'>　讀不異母　檀木材之堅美者君子之美材似之有</span><br/>
<span class='tline' id='l473' data-llen='10704:10727'>　美如此而寘之河干是不用之也毛傳曰坎坎伐檀</span><br/>
<span class='tline' id='l474' data-llen='10727:10750'>　聲寘置也干厓也風行水成文曰漣伐檀以俟世用</span><br/>
<span class='tline' id='l475' data-llen='10750:10777'><a onclick="displayPageImage('KR1c0016', 'WYG', '007-27a' );" name="007-27a" class="pb">[007-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10777:10800'>　若俟河水清漣孔䟽云河水性濁清則難待襄公八</span><br/>
<span class='tline' id='l477' data-llen='10800:10823'>　年左傳云俟河之清人壽幾何易緯云王者太平嘉</span><br/>
<span class='tline' id='l478' data-llen='10823:10846'>　瑞之將出則河水先清毛傳曰種之曰稼斂之曰穡</span><br/>
<span class='tline' id='l479' data-llen='10846:10869'>　貆獸名爾雅釋獸云貈子貆字林云貈似狐善睡其</span><br/>
<span class='tline' id='l480' data-llen='10869:10913'>　子名貆郭云其雌者名<img height='20' width='20' alt='&amp;KR2903' title='KR2903' src='https://raw.githubusercontent.com/kanripo/KR-Gaiji/master/images/KR2903.png'/>今江東呼貉為<img height='20' width='20' alt='&amp;KR2543' title='KR2543' src='https://raw.githubusercontent.com/kanripo/KR-Gaiji/master/images/KR2543.png'/><img height='20' width='20' alt='&amp;KR2543' title='KR2543' src='https://raw.githubusercontent.com/kanripo/KR-Gaiji/master/images/KR2543.png'/>字林</span><br/>
<span class='tline' id='l481' data-llen='10913:10957'>　云<img height='20' width='20' alt='&amp;KR2543' title='KR2543' src='https://raw.githubusercontent.com/kanripo/KR-Gaiji/master/images/KR2543.png'/>貍類□謂之<img height='20' width='20' alt='&amp;KR2328' title='KR2328' src='https://raw.githubusercontent.com/kanripo/KR-Gaiji/master/images/KR2328.png'/>廣雅云<img height='20' width='20' alt='&amp;KR2328' title='KR2328' src='https://raw.githubusercontent.com/kanripo/KR-Gaiji/master/images/KR2328.png'/>貁也然則皆貈之通</span><br/>
<span class='tline' id='l482' data-llen='10957:10980'>　名而其間㣲有不同歟遂人云夫一㕓田百畝孟子</span><br/>
<span class='tline' id='l483' data-llen='10980:11003'>　曰下士與庶人在官者同禄禄足以代耕也中士倍</span><br/>
<span class='tline' id='l484' data-llen='11003:11030'><a onclick="displayPageImage('KR1c0016', 'WYG', '007-27b' );" name="007-27b" class="pb">[007-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='11030:11053'>　下士上士倍中士大夫倍上士小國之卿二大夫禄</span><br/>
<span class='tline' id='l486' data-llen='11053:11076'>　其税十一則十夫之税始當一夫之獲下士禄一夫</span><br/>
<span class='tline' id='l487' data-llen='11076:11099'>　中士禄二夫上士禄四夫大夫禄八夫魏小國卿禄</span><br/>
<span class='tline' id='l488' data-llen='11099:11122'>　十六夫止當得百六十㕓之禾税今取三百㕓為三</span><br/>
<span class='tline' id='l489' data-llen='11122:11145'>　百夫其貪冒之狀著矣毛詩序曰伐檀刺貪也在位</span><br/>
<span class='tline' id='l490' data-llen='11145:11168'>　貪鄙無功而受禄君子不得仕進爾孔疏云曽孫之</span><br/>
<span class='tline' id='l491' data-llen='11168:11191'>　稼非唯種之也湯誓云舍我穡事非唯斂之也以稼</span><br/>
<span class='tline' id='l492' data-llen='11191:11214'>　穡相對皆先稼而後穡故知種之曰稼斂之曰穡若</span><br/>
<span class='tline' id='l493' data-llen='11214:11241'><a onclick="displayPageImage('KR1c0016', 'WYG', '007-28a' );" name="007-28a" class="pb">[007-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='11241:11264'>　散則相通釋文云冬獵為狩又云火田為狩鄭箋云</span><br/>
<span class='tline' id='l495' data-llen='11264:11287'>　宵田曰獵釋文云宵田為獠郭注云管子曰獠獵畢</span><br/>
<span class='tline' id='l496' data-llen='11287:11310'>　弋今江東亦呼獵為獠或曰即今夜獵載鑪照也孔</span><br/>
<span class='tline' id='l497' data-llen='11310:11333'>　疏云經云不狩不獵則狩與獵别故以獵為宵田此</span><br/>
<span class='tline' id='l498' data-llen='11333:11356'>　對文耳散則獵通于晝夜狩兼於四時若周禮大田</span><br/>
<span class='tline' id='l499' data-llen='11356:11379'>　獵王制云佐車止則百姓田獵不必皆宵田也素即</span><br/>
<span class='tline' id='l500' data-llen='11379:11402'>　今俚語所謂白即毛傳所謂空之義也毛傳曰輻檀</span><br/>
<span class='tline' id='l501' data-llen='11402:11425'>　輻也直直波也萬萬曰億獸三歲曰特鄭箋云十萬</span><br/>
<span class='tline' id='l502' data-llen='11425:11452'><a onclick="displayPageImage('KR1c0016', 'WYG', '007-28b' );" name="007-28b" class="pb">[007-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11452:11475'>　曰億三百億禾秉之數孔疏云萬萬曰億今數然也</span><br/>
<span class='tline' id='l504' data-llen='11475:11498'>　傳以時事言之故今九章算術皆以萬萬為億箋以</span><br/>
<span class='tline' id='l505' data-llen='11498:11521'>　詩書古人之言故以古數言之知古億十萬者以田</span><br/>
<span class='tline' id='l506' data-llen='11521:11544'>　方百里於數為九百萬畝而王制云方百里為田九</span><br/>
<span class='tline' id='l507' data-llen='11544:11567'>　十億畝是億為十萬也楚語云百姓千品萬官億醜</span><br/>
<span class='tline' id='l508' data-llen='11567:11590'>　皆以數相十是億十萬也秉把也聘禮注云秉謂刈</span><br/>
<span class='tline' id='l509' data-llen='11590:11613'>　禾盈把是也毛傳曰檀可以為輪漘厓也小風水文</span><br/>
<span class='tline' id='l510' data-llen='11613:11636'>　轉如輪所以釋淪也毛傳曰圓者為囷匠人注云囷</span><br/>
<span class='tline' id='l511' data-llen='11636:11663'><a onclick="displayPageImage('KR1c0016', 'WYG', '007-29a' );" name="007-29a" class="pb">[007-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11663:11686'>　圓倉爾雅釋鳥云鷯鶉其雄鵲牝庫郭云鶉䳺屬今</span><br/>
<span class='tline' id='l513' data-llen='11686:11709'>　曰䳺鶉爾雅疏云䳺即上云駕鴾母田鼠所化者鶉</span><br/>
<span class='tline' id='l514' data-llen='11709:11732'>　舊説云蝦蟇所化者也毛傳曰熟食曰飧秋官掌客</span><br/>
<span class='tline' id='l515' data-llen='11732:11755'>　云公飧五牢侯伯飧四牢子男飧三牢卿飧二牢大</span><br/>
<span class='tline' id='l516' data-llen='11755:11778'>　夫飧一牢士飧少牢説文云飧水澆飯也宣六年公</span><br/>
<span class='tline' id='l517' data-llen='11778:11801'>　羊傳曰晉靈公使勇士將殺趙盾入其門則無人焉</span><br/>
<span class='tline' id='l518' data-llen='11801:11824'>　上其堂則無人焉俯而窺之方食魚飧孔疏云從夕</span><br/>
<span class='tline' id='l519' data-llen='11824:11847'>　食言人旦則食飯夕則食飧鄭箋云飧讀如魚飧之</span><br/>
<span class='tline' id='l520' data-llen='11847:11874'><a onclick="displayPageImage('KR1c0016', 'WYG', '007-29b' );" name="007-29b" class="pb">[007-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11874:11897'>　飧鄭志答張逸云禮飧饔大多非可素不得與不素</span><br/>
<span class='tline' id='l522' data-llen='11897:11920'>　飧相配故易之也毛傳熟食即魚飧鄭徒為異鄭亦</span><br/>
<span class='tline' id='l523' data-llen='11920:11943'>　有誤不止于是毛傳即非言飧盛禮飧牽乃生牢毛</span><br/>
<span class='tline' id='l524' data-llen='11943:11966'>　曰熟食正得夕食本義所謂飧盛禮亦以充夕食爾</span><br/>
<span class='tline' id='l525' data-llen='11966:11977'>　飧饔魚飧初無二義</span><br/>
<span class='tline' id='l526' data-llen='11977:12000'>碩鼠碩鼠無食我黍三歲貫女莫我肯顧逝將去女適</span><br/>
<span class='tline' id='l527' data-llen='12000:12023'>彼樂土樂土樂土爰得我所碩鼠碩鼠無食我麥三歲</span><br/>
<span class='tline' id='l528' data-llen='12023:12046'>貫女莫我肯德逝將去女適彼樂國樂國樂國爰得我</span><br/>
<span class='tline' id='l529' data-llen='12046:12073'><a onclick="displayPageImage('KR1c0016', 'WYG', '007-30a' );" name="007-30a" class="pb">[007-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='12073:12096'>直碩鼠碩鼠無食我苖三歲貫女莫我肯勞逝將去女</span><br/>
<span class='tline' id='l531' data-llen='12096:12110'>適彼樂郊樂郊樂郊誰之永號</span><br/>
<span class='tline' id='l532' data-llen='12110:12133'>　是詩言去之而適樂土則怨君可知也言碩鼠無食</span><br/>
<span class='tline' id='l533' data-llen='12133:12156'>　我黍則君貪而重斂之狀可覩也碩大也大鼠謂君</span><br/>
<span class='tline' id='l534' data-llen='12156:12179'>　也貫慣也重斂盖三歲矣民積怨曰三歲重斂而民</span><br/>
<span class='tline' id='l535' data-llen='12179:12202'>　輙從之致其習慣而不已又莫肯顧念我於是斷棄</span><br/>
<span class='tline' id='l536' data-llen='12202:12225'>　曰誓將去女適彼樂土逝誓字之訛歟適樂土則得</span><br/>
<span class='tline' id='l537' data-llen='12225:12248'>　所矣德者施德於我也莫肯施德於我也適樂國而</span><br/>
<span class='tline' id='l538' data-llen='12248:12275'><a onclick="displayPageImage('KR1c0016', 'WYG', '007-30b' );" name="007-30b" class="pb">[007-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='12275:12298'>　得其直則居是國為不得其直矣益以明重歛之非</span><br/>
<span class='tline' id='l540' data-llen='12298:12321'>　理勞者閔其勞而勞之又莫肯勞我也誓將去女而</span><br/>
<span class='tline' id='l541' data-llen='12321:12344'>　適樂郊誰復永號於女之土乎永長也不勝其苦而</span><br/>
<span class='tline' id='l542' data-llen='12344:12367'>　長號也毛詩序曰碩鼠刺重斂也國人刺其君重斂</span><br/>
<span class='tline' id='l543' data-llen='12367:12390'>　蠶食於民不脩其政貪而若大鼠也據此末章則勞</span><br/>
<span class='tline' id='l544' data-llen='12390:12413'>　當如字有音去聲者乃後世欲别其義故特轉為去</span><br/>
<span class='tline' id='l545' data-llen='12413:12433'>　聲其實古不轉音一字自有二義文勢自明</span><br/>
</p>
<p><br/>
</p>
  </div>
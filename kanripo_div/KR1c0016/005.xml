<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0016', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　慈湖詩傳卷五　　　　　　宋　楊簡　著</span><br/>
<span class='tline' id='l10' data-llen='210:213'>衛</span><br/>
<span class='tline' id='l11' data-llen='213:236'>瞻彼淇奥綠竹猗猗有匪君子如切如磋如琢如磨瑟</span><br/>
<span class='tline' id='l12' data-llen='236:259'>兮僩兮赫兮咺兮有匪君子終不可諼兮瞻彼淇奥綠</span><br/>
<span class='tline' id='l13' data-llen='259:282'>竹青青有匪君子充耳琇瑩㑹弁如星瑟兮僴兮赫兮</span><br/>
<span class='tline' id='l14' data-llen='282:305'>咺兮有匪君子終不可諼兮瞻彼淇奥綠竹如簀有匪</span><br/>
<span class='tline' id='l15' data-llen='305:328'>君子如金如錫如圭如璧寛兮綽兮猗重較兮善戲謔</span><br/>
<span class='tline' id='l16' data-llen='328:354'><a onclick="displayPageImage('KR1c0016', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='354:361'>兮不為虐兮</span><br/>
<span class='tline' id='l18' data-llen='361:384'>　奥於六反又烏報反猗於宜反補音烏何切東方朔</span><br/>
<span class='tline' id='l19' data-llen='384:413'>　七諫搴元芝兮列樹芋荷<span class='krp-note'>按原本/脱此句</span>橘柚萎枮兮苦李</span><br/>
<span class='tline' id='l20' data-llen='413:436'>　旖旎徐邈云旖旎詩作猗儺烏可乃可二切簡按王</span><br/>
<span class='tline' id='l21' data-llen='436:459'>　叔和脉訣云阿阿緩若春陽桞阿猗一通歟烏可切</span><br/>
<span class='tline' id='l22' data-llen='459:482'>　亦與磋叶僴遐板反爾雅作烜毛詩作咺諼况元反</span><br/>
<span class='tline' id='l23' data-llen='482:505'>　青如字琇音秀瑩音榮又音營㑹如字簀音責猗於</span><br/>
<span class='tline' id='l24' data-llen='505:528'>　綺反重直恭反較古岳反　劉曰淇水之旁至今多</span><br/>
<span class='tline' id='l25' data-llen='528:554'><a onclick="displayPageImage('KR1c0016', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='554:577'>　美竹他竹弗迨也王氏曰考工記曰且其匪色必似</span><br/>
<span class='tline' id='l27' data-llen='577:600'>　鳴匪者文章之謂爾雅曰厓内為隩淇奥緑竹有潤</span><br/>
<span class='tline' id='l28' data-llen='600:623'>　澤文章之美君子之徳似之觀全篇可見大學曰如</span><br/>
<span class='tline' id='l29' data-llen='623:646'>　切如磋者道學也如琢如磨者自修也瑟兮僴兮者</span><br/>
<span class='tline' id='l30' data-llen='646:669'>　恂慄也赫兮咺兮者威儀也有斐君子終不可諼兮</span><br/>
<span class='tline' id='l31' data-llen='669:692'>　者道盛徳至善民之不能忘也爾雅盡載大學文大</span><br/>
<span class='tline' id='l32' data-llen='692:715'>　學之意謂切磋者師友之力歟至於琢磨則微矣惟</span><br/>
<span class='tline' id='l33' data-llen='715:738'>　自修而已他人不能力為也然其自改過用力亦有</span><br/>
<span class='tline' id='l34' data-llen='738:764'><a onclick="displayPageImage('KR1c0016', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='764:787'>　如切如磋之意雖師友切磋亦吾心受之非外也而</span><br/>
<span class='tline' id='l36' data-llen='787:810'>　大學太分裂曰此道學也此自修也此恂慄也此威</span><br/>
<span class='tline' id='l37' data-llen='810:833'>　儀也取吾一貫之心而截截然判裂之殊為害道子</span><br/>
<span class='tline' id='l38' data-llen='833:856'>　貢常引此詩如切如磋如琢如磨孔子是之其意盖</span><br/>
<span class='tline' id='l39' data-llen='856:879'>　謂切之又磋之琢之又磨之由粗至精也瑟其文理</span><br/>
<span class='tline' id='l40' data-llen='879:902'>　之宻歟毛傳謂僴寛大也赫烜光輝著見于外也諼</span><br/>
<span class='tline' id='l41' data-llen='902:925'>　詐也妄言也君子文徳著見如此終不可得而妄議</span><br/>
<span class='tline' id='l42' data-llen='925:948'>　也毛傳釋諼曰忘誤觀大學之文爾况大學爾雅亦</span><br/>
<span class='tline' id='l43' data-llen='948:974'><a onclick="displayPageImage('KR1c0016', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='974:997'>　未必以諼為忘毛傳直言諸侯以石語有未盡琇瑩</span><br/>
<span class='tline' id='l45' data-llen='997:1020'>　皆從玉雖石雜究亦玉之類琇其色之蒼然瑩其光</span><br/>
<span class='tline' id='l46' data-llen='1020:1043'>　之明瑩歟鄭箋云㑹謂弁之縫中飾以玉皪皪而處</span><br/>
<span class='tline' id='l47' data-llen='1043:1066'>　狀似星也孔疏云弁師云王之皮弁㑹五采玉璂諸</span><br/>
<span class='tline' id='l48' data-llen='1066:1089'>　侯及孤卿大夫各以其等為之冬官考工記玉人之</span><br/>
<span class='tline' id='l49' data-llen='1089:1112'>　事圭天子用全上公用龍侯用瓉伯用將鄭司農云</span><br/>
<span class='tline' id='l50' data-llen='1112:1135'>　龍當謂尨尨謂雜色鄭元謂龍瓉將皆雜名色玉多</span><br/>
<span class='tline' id='l51' data-llen='1135:1159'>　則重石多則輕如簀排宻也吕和叔云古者車箱長四</span><br/>
<span class='tline' id='l52' data-llen='1159:1185'><a onclick="displayPageImage('KR1c0016', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1185:1208'>　尺四寸三分前一後二横一木下去車床三尺三寸</span><br/>
<span class='tline' id='l54' data-llen='1208:1231'>　謂之式又於式上二尺二寸横一木謂之較以便適</span><br/>
<span class='tline' id='l55' data-llen='1231:1254'>　手慿倚䟽不載此説釋文云猗依也於綺反善戲謔</span><br/>
<span class='tline' id='l56' data-llen='1254:1277'>　非大善也愛其人無所不稱其善至於此也毛詩序</span><br/>
<span class='tline' id='l57' data-llen='1277:1300'>　曰淇奥美武公之徳也有文章又能聽其規諫以禮</span><br/>
<span class='tline' id='l58' data-llen='1300:1323'>　自防故能入相于周美而作是詩也史記衛釐侯卒</span><br/>
<span class='tline' id='l59' data-llen='1323:1346'>　太子共伯餘立為君共伯弟和有寵於釐侯多與之</span><br/>
<span class='tline' id='l60' data-llen='1346:1369'>　賂和以其賂賂士以襲攻共伯於墓上共伯入釐侯</span><br/>
<span class='tline' id='l61' data-llen='1369:1395'><a onclick="displayPageImage('KR1c0016', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1395:1418'>　羡自殺衛人因葬之釐侯旁諡曰共伯而立和是為</span><br/>
<span class='tline' id='l63' data-llen='1418:1441'>　武公佐周平戎平王命為公武公在位五十五年卒</span><br/>
<span class='tline' id='l64' data-llen='1441:1464'>　又楚語左史倚相責申公子亹曰昔衛武公年數九</span><br/>
<span class='tline' id='l65' data-llen='1464:1487'>　十有五矣猶箴儆於國曰自卿以下至于師長士苟</span><br/>
<span class='tline' id='l66' data-llen='1487:1510'>　在朝者無謂我老髦而舍我必恭恪於朝朝夕以交</span><br/>
<span class='tline' id='l67' data-llen='1510:1533'>　戒我聞一二之言必誦志而納之以訓道我夫武公</span><br/>
<span class='tline' id='l68' data-llen='1533:1556'>　在位五十五年而卒則其即位之時已四十餘矣其</span><br/>
<span class='tline' id='l69' data-llen='1556:1579'>　兄共伯又長於武公而毛詩序曰衛世子共伯早死</span><br/>
<span class='tline' id='l70' data-llen='1579:1605'><a onclick="displayPageImage('KR1c0016', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1605:1628'>　夫年四五十而死亦不可謂蚤死又共伯之妻守義</span><br/>
<span class='tline' id='l72' data-llen='1628:1651'>　不嫁作鄘柏舟之詩畧無禍難之意則序與史所載</span><br/>
<span class='tline' id='l73' data-llen='1651:1674'>　皆可疑審如史記所云則武公乃弑君之賊而大學</span><br/>
<span class='tline' id='l74' data-llen='1674:1687'>　釋其詩曰盛徳至善何也</span><br/>
<span class='tline' id='l75' data-llen='1687:1710'>考槃在澗碩人之寛獨寐寤言永矢弗諼考槃在阿碩</span><br/>
<span class='tline' id='l76' data-llen='1710:1733'>人之薖獨寐寤歌永矢弗過考槃在陸碩人之軸獨寐</span><br/>
<span class='tline' id='l77' data-llen='1733:1741'>寤宿永矢弗告</span><br/>
<span class='tline' id='l78' data-llen='1741:1764'>　寛補音區權切韓愈閔已賦平寛與賢叶白居易詩</span><br/>
<span class='tline' id='l79' data-llen='1764:1790'><a onclick="displayPageImage('KR1c0016', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1790:1813'>　王家庭院寛與天叶簡謂寛音輕清宜枯爰切殆今</span><br/>
<span class='tline' id='l81' data-llen='1813:1836'>　讀寛音之轉自與言叶亦不必枯爰切也與關雎芼</span><br/>
<span class='tline' id='l82' data-llen='1836:1859'>　樂叶君子偕老翟髢叶之類同薖苦禾反過音戈告</span><br/>
<span class='tline' id='l83' data-llen='1859:1882'>　音谷　毛傳曰考成槃樂也山夾水曰澗曲陵曰阿</span><br/>
<span class='tline' id='l84' data-llen='1882:1905'>　爾雅曰髙平曰陸山夾水之處迫矣碩人居之自以</span><br/>
<span class='tline' id='l85' data-llen='1905:1928'>　為寛獨寐及寤而言曰永矢弗諼矣諠音喧諼者字</span><br/>
<span class='tline' id='l86' data-llen='1928:1951'>　訛也諠言也鄭箋釋諼曰忘盖誤從淇奥毛傳不知</span><br/>
<span class='tline' id='l87' data-llen='1951:1981'>　毛傳之已誤也薖韓詩作<img height='20' width='20' alt='&amp;KR2551' title='KR2551' src='https://raw.githubusercontent.com/kanripo/KR-Gaiji/master/images/KR2551.png'/>意者其草徑歟碩人常</span><br/>
<span class='tline' id='l88' data-llen='1981:2007'><a onclick="displayPageImage('KR1c0016', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2007:2030'>　所往來經過歟當與永矢弗過同音凡制字皆有義</span><br/>
<span class='tline' id='l90' data-llen='2030:2053'>　軸旋轉之謂言其歩武回旋其中不復他往宿卧也</span><br/>
<span class='tline' id='l91' data-llen='2053:2076'>　歌自樂也離此而之彼曰過今世謂相往來曰相過</span><br/>
<span class='tline' id='l92' data-llen='2076:2099'>　賢者困窮之時有言不信於是退處之義甚明不復</span><br/>
<span class='tline' id='l93' data-llen='2099:2122'>　疑貳故决其辭矢其誓曰弗諼曰弗告亦弗過彼矣</span><br/>
<span class='tline' id='l94' data-llen='2122:2145'>　論語夫子矢之曰予所否者天厭之則知矢有誓意</span><br/>
<span class='tline' id='l95' data-llen='2145:2168'>　毛詩序曰考槃刺莊公也不能繼先公之業使賢者</span><br/>
<span class='tline' id='l96' data-llen='2168:2191'>　退而窮處序每失詩㫖於此又見此詩自决於退處</span><br/>
<span class='tline' id='l97' data-llen='2191:2217'><a onclick="displayPageImage('KR1c0016', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2217:2240'>　豈有刺君之意君雖有過豈可以刺言碩人知時而</span><br/>
<span class='tline' id='l99' data-llen='2240:2263'>　退正也道也衛宏不知道故其作序率外求其説毛</span><br/>
<span class='tline' id='l100' data-llen='2263:2286'>　傳亦不言刺莊公以是益驗衛宏作毛詩序漢史可</span><br/>
<span class='tline' id='l101' data-llen='2286:2304'>　信宏雖多祖毛説而又以已意成之歟</span><br/>
<span class='tline' id='l102' data-llen='2304:2327'>碩人其頎衣錦褧衣齊侯之子衛侯之妻東宫之妹郉</span><br/>
<span class='tline' id='l103' data-llen='2327:2350'>侯之姨譚公維私手如柔荑膚如凝脂領如蝤蠐齒如</span><br/>
<span class='tline' id='l104' data-llen='2350:2373'>瓠犀螓首蛾眉巧笑倩兮美目盼兮碩人敖敖説于農</span><br/>
<span class='tline' id='l105' data-llen='2373:2396'>郊四牡有驕朱幩鑣鑣翟茀以朝大夫夙退無使君勞</span><br/>
<span class='tline' id='l106' data-llen='2396:2422'><a onclick="displayPageImage('KR1c0016', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2422:2445'>河水洋洋北流活活施罛濊濊鱣鮪發發葭菼揭揭庶</span><br/>
<span class='tline' id='l108' data-llen='2445:2454'>姜孽孽庶士有朅</span><br/>
<span class='tline' id='l109' data-llen='2454:2477'>　盼補音匹見切按詩與論語作盻毛與釋文作盼説</span><br/>
<span class='tline' id='l110' data-llen='2477:2500'>　文盼從目分孫愐匹莧切又盻恨視也从目兮聲孫</span><br/>
<span class='tline' id='l111' data-llen='2500:2524'>　愐止有胡計切一音毛氏所注許慎所引陸徳明所釋</span><br/>
<span class='tline' id='l112' data-llen='2524:2548'>　皆作盼而不作盻以是知變而為盻者殆未逺也又有</span><br/>
<span class='tline' id='l113' data-llen='2548:2580'>　從目從丂從目從丏皆眠見切<span class='krp-note'>按盼盻眄韻/補皆匹見切</span>陸機髙祖</span><br/>
<span class='tline' id='l114' data-llen='2580:2604'>　功臣頌烈烈黥布眈眈其眄名冠彊楚鋒猶駭電袁宏</span><br/>
<span class='tline' id='l115' data-llen='2604:2630'><a onclick="displayPageImage('KR1c0016', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2630:2653'>　三國名臣贊顧盻與變叶義皆當作盼而字乃用盻</span><br/>
<span class='tline' id='l117' data-llen='2653:2676'>　此類所見無慮數十乃無一作盻而其音皆與倩絢</span><br/>
<span class='tline' id='l118' data-llen='2676:2699'>　相叶盖不用考矣簡按説文引美目盼兮匹莧切活</span><br/>
<span class='tline' id='l119' data-llen='2699:2722'>　如字罛音孤濊呼活反發補末反菼他覽反揭居列</span><br/>
<span class='tline' id='l120' data-llen='2722:2745'>　反　毛傳曰頎長貌鄭箋云褧襌也襌音丹衣錦尚</span><br/>
<span class='tline' id='l121' data-llen='2745:2768'>　之以襌衣為其文之太著夫人翟衣而嫁今衣錦者</span><br/>
<span class='tline' id='l122' data-llen='2768:2791'>　在塗之所服也説文曰褧檾也檾枲屬中庸曰詩曰</span><br/>
<span class='tline' id='l123' data-llen='2791:2814'>　衣錦尚絅惡其文之著也春秋左傳曰衛莊公娶於</span><br/>
<span class='tline' id='l124' data-llen='2814:2840'><a onclick="displayPageImage('KR1c0016', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2840:2863'>　齊東宫得臣之妹曰莊姜美而無子衛人所為賦碩</span><br/>
<span class='tline' id='l126' data-llen='2863:2886'>　人也爾雅釋親曰女子謂姊妹之夫為私荑新生白</span><br/>
<span class='tline' id='l127' data-llen='2886:2909'>　而柔毛傳曰領頸也蝤蠐蝎也爾雅釋蟲云蟦蠐螬</span><br/>
<span class='tline' id='l128' data-llen='2909:2932'>　蝤蠐蝎孫炎曰蠐螬謂之蟦蠐關東謂之蝤蠐梁益</span><br/>
<span class='tline' id='l129' data-llen='2932:2962'>　之間謂之蝎爾雅又曰蝎蛣<img height='20' width='20' alt='&amp;KR1298' title='KR1298' src='https://raw.githubusercontent.com/kanripo/KR-Gaiji/master/images/KR1298.png'/>孫炎曰蝎木蟲也爾</span><br/>
<span class='tline' id='l130' data-llen='2962:2985'>　雅又曰蝎桑蠧孔䟽云以在木中白而長故以比頸</span><br/>
<span class='tline' id='l131' data-llen='2985:3008'>　爾雅邢昺䟽云蝎之在糞土中者名蟦蠐又名蠐螬</span><br/>
<span class='tline' id='l132' data-llen='3008:3031'>　其在木中者謂之蝤蠐謂之蝎爾雅釋草云瓠棲瓣</span><br/>
<span class='tline' id='l133' data-llen='3031:3057'><a onclick="displayPageImage('KR1c0016', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3057:3080'>　郭曰瓠中瓣也詩曰齒如瓠棲毛傳曰螓首顙廣而</span><br/>
<span class='tline' id='l135' data-llen='3080:3103'>　方鄭箋云螓謂蜻蜻也爾雅釋蟲云蚻蜻蜻某氏觧</span><br/>
<span class='tline' id='l136' data-llen='3103:3126'>　此云鳴蚻蚻者也方言云其大者謂之蝒馬其小者</span><br/>
<span class='tline' id='l137' data-llen='3126:3149'>　謂之麥蚻有文者謂之螓爾雅又云蝒馬蜩爾雅注</span><br/>
<span class='tline' id='l138' data-llen='3149:3172'>　䟽及方言並不言馬蚻如蟬而青或毼夜鳴蚻蚻謂</span><br/>
<span class='tline' id='l139' data-llen='3172:3195'>　之夜蟬顙廣而方所謂蚻蜻蜻蝒馬麥蚻者豈異名</span><br/>
<span class='tline' id='l140' data-llen='3195:3218'>　而或大小耶蠶蛾其眉甚美而著即蠶蛹所變者爾</span><br/>
<span class='tline' id='l141' data-llen='3218:3241'>　雅云蛾羅論語子夏問曰巧笑倩兮美目盼兮素以</span><br/>
<span class='tline' id='l142' data-llen='3241:3267'><a onclick="displayPageImage('KR1c0016', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3267:3290'>　為絢兮言其以質素生文不假外物為飾也豈此闕</span><br/>
<span class='tline' id='l144' data-llen='3290:3313'>　文耶抑他詩偶同耶毛傳曰敖敖長貌既已舍于農</span><br/>
<span class='tline' id='l145' data-llen='3313:3336'>　郊農田之間非城邑於是休舍從容徐歩自適有若</span><br/>
<span class='tline' id='l146' data-llen='3336:3359'>　遊敖之狀歟毛傳曰幩飾也人君以朱纒鑣扇汗且</span><br/>
<span class='tline' id='l147' data-llen='3359:3382'>　以為飾鑣鑣盛貎翟翟車也夫人以翟羽飾車茀蔽</span><br/>
<span class='tline' id='l148' data-llen='3382:3405'>　也釋文曰鑣銜外鐵也一名扇汗又排沬孔䟽云婦</span><br/>
<span class='tline' id='l149' data-llen='3405:3428'>　人乘車不露見車之前後設障以自隠蔽謂之茀因</span><br/>
<span class='tline' id='l150' data-llen='3428:3451'>　以翟羽為之飾巾車注引此詩翟茀盖厭翟也厭於</span><br/>
<span class='tline' id='l151' data-llen='3451:3477'><a onclick="displayPageImage('KR1c0016', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3477:3500'>　渉反厭翟次其羽使相迫也朱曰國人樂得以為莊</span><br/>
<span class='tline' id='l153' data-llen='3500:3523'>　公之配故謂大夫朝于君者宜早退無使君勞於政</span><br/>
<span class='tline' id='l154' data-llen='3523:3546'>　事而不得與夫人相親也毛傳曰罛魚罟鱣鯉也鮪</span><br/>
<span class='tline' id='l155' data-llen='3546:3569'>　鮥也案爾雅釋魚首鯉鱣故毛傳因以為一魚而郭</span><br/>
<span class='tline' id='l156' data-llen='3569:3592'>　璞註云鯉今赤鯉鱣大魚似鱏而短鼻口在頷下體</span><br/>
<span class='tline' id='l157' data-llen='3592:3615'>　有邪行甲無鱗肉黄大者長二三丈今江東呼為黄</span><br/>
<span class='tline' id='l158' data-llen='3615:3638'>　魚然則郭璞以為二魚審訂若是陸璣亦云二魚出</span><br/>
<span class='tline' id='l159' data-llen='3638:3661'>　江海三月中從河下頭來上鱣身形似龍鋭頭口在</span><br/>
<span class='tline' id='l160' data-llen='3661:3687'><a onclick="displayPageImage('KR1c0016', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3687:3710'>　頷下背腹皆有甲縱廣四五尺今於盟津東石磧上</span><br/>
<span class='tline' id='l162' data-llen='3710:3733'>　釣取之大者千餘斤鮪形似鱣而青黑大者不過七</span><br/>
<span class='tline' id='l163' data-llen='3733:3760'>　八尺大者名王鮪小者名鮛鮪發發韓詩作鱍鱍<span class='krp-note'>按/孽</span></span><br/>
<span class='tline' id='l164' data-llen='3760:3789'>　<span class='krp-note'>孽韓詩/作䡾䡾</span>韓詩傳云桀健也伯兮云邦之桀兮則桀亦</span><br/>
<span class='tline' id='l165' data-llen='3789:3812'>　有俊傑之義毛詩作有朅殆訛也爾雅釋草云葭蘆</span><br/>
<span class='tline' id='l166' data-llen='3812:3835'>　菼薍郭注云蘆葦也薍似葦而小陸璣云薍或謂之</span><br/>
<span class='tline' id='l167' data-llen='3835:3858'>　荻鄭箋云庶姜謂姪娣送者宜使大夫而此云庶士</span><br/>
<span class='tline' id='l168' data-llen='3858:3881'>　者庶士從大夫而來言其多者毛傳曰揭揭長也孽</span><br/>
<span class='tline' id='l169' data-llen='3881:3908'><a onclick="displayPageImage('KR1c0016', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3908:3931'>　孽言姪娣之多也毛詩序曰碩人閔莊姜也莊公惑</span><br/>
<span class='tline' id='l171' data-llen='3931:3954'>　於嬖妾使驕上僭莊姜賢而不答終以無子國人閔</span><br/>
<span class='tline' id='l172' data-llen='3954:3977'>　而憂之毛詩序固多謬誤詳觀是詩惟見齊姜始歸</span><br/>
<span class='tline' id='l173' data-llen='3977:4000'>　於衛其聲燄儀物之盛國人説之故叙詠其事至曰</span><br/>
<span class='tline' id='l174' data-llen='4000:4023'>　大夫夙退無使君勞則尤其以衛君新有嘉禮欲其</span><br/>
<span class='tline' id='l175' data-llen='4023:4046'>　與夫人相親之情殊非其後追書其辭氣畧不見其</span><br/>
<span class='tline' id='l176' data-llen='4046:4069'>　有憂閔之意左氏所言亦因言其無子爾未必謂碩</span><br/>
<span class='tline' id='l177' data-llen='4069:4092'>　人之詩以閔莊姜無子而作也此亦猶何彼襛矣叙</span><br/>
<span class='tline' id='l178' data-llen='4092:4119'><a onclick="displayPageImage('KR1c0016', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4119:4142'>　言昏姻儀物之盛平正無他衛宏不逹平正無邪之</span><br/>
<span class='tline' id='l180' data-llen='4142:4157'>　道其作序率多贅辭曲為之説</span><br/>
<span class='tline' id='l181' data-llen='4157:4180'>氓之蚩蚩抱布貿絲匪來貿絲來即我謀送子渉淇至</span><br/>
<span class='tline' id='l182' data-llen='4180:4203'>于頓丘匪我愆期子無良媒將子無怒秋以為期乘彼</span><br/>
<span class='tline' id='l183' data-llen='4203:4226'>垝垣以望復關不見復關泣涕漣漣既見復關載笑載</span><br/>
<span class='tline' id='l184' data-llen='4226:4249'>言爾卜爾筮體無咎言以爾車來以我賄遷桑之未落</span><br/>
<span class='tline' id='l185' data-llen='4249:4272'>其葉沃若于嗟鳩兮無食桑葚于嗟女兮無與士眈士</span><br/>
<span class='tline' id='l186' data-llen='4272:4295'>之眈兮猶可説也女之眈兮不可説也桑之落矣其黄</span><br/>
<span class='tline' id='l187' data-llen='4295:4322'><a onclick="displayPageImage('KR1c0016', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4322:4345'>而隕自我徂爾三歳食貧淇水湯湯漸車帷裳女也不</span><br/>
<span class='tline' id='l189' data-llen='4345:4368'>爽士貳其行士也㒺極二三其徳三歳為婦靡室勞矣</span><br/>
<span class='tline' id='l190' data-llen='4368:4391'>夙興夜寐靡有朝矣言既遂矣至于暴矣兄弟不知咥</span><br/>
<span class='tline' id='l191' data-llen='4391:4414'>其笑矣靜言思之躬自悼矣及爾偕老老使我怨淇則</span><br/>
<span class='tline' id='l192' data-llen='4414:4437'>有岸隰則有泮總角之宴言笑晏晏信誓旦旦不思其</span><br/>
<span class='tline' id='l193' data-llen='4437:4448'>反反是不思亦已焉哉</span><br/>
<span class='tline' id='l194' data-llen='4448:4471'>　絲息之反蚩尺之反貿莫豆反謀音眉邱補音祛竒</span><br/>
<span class='tline' id='l195' data-llen='4471:4494'>　切左氏傳史蘇之言為雷為火為嬴敗姬不利行師</span><br/>
<span class='tline' id='l196' data-llen='4494:4521'><a onclick="displayPageImage('KR1c0016', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4521:4544'>　敗于宗邱齊謡曰大冠若箕修劍拄頥攻狄不能下</span><br/>
<span class='tline' id='l198' data-llen='4544:4567'>　壘枯邱楚辭九章邱與時叶易林履之遯邱與時叶</span><br/>
<span class='tline' id='l199' data-llen='4567:4590'>　將七羊反垝俱毁反關補音圭元切横木持門也易</span><br/>
<span class='tline' id='l200' data-llen='4590:4613'>　林師之兊關與泉叶大過之師關與寃叶劉歆遂初</span><br/>
<span class='tline' id='l201' data-llen='4613:4636'>　賦喬關與翩翩叶盧湛覽古詩關與賢叶郭璞客傲</span><br/>
<span class='tline' id='l202' data-llen='4636:4659'>　關與絃叶劉禹錫佛衣銘關與遷叶葚音甚耽補音</span><br/>
<span class='tline' id='l203' data-llen='4659:4682'>　都森反揚子雲兖州牧箴牧野之禽豈能復耽張翰</span><br/>
<span class='tline' id='l204' data-llen='4682:4705'>　雜詩耽與金叶陸雲贈鄭䖍季耽與金叶隕于貧切</span><br/>
<span class='tline' id='l205' data-llen='4705:4732'><a onclick="displayPageImage('KR1c0016', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4732:4755'>　集韻墜也應瑒正情賦隕與鳴叶湯音傷漸子廉反</span><br/>
<span class='tline' id='l207' data-llen='4755:4778'>　行補音户郎反簡謂古初宜一音後世欲别其詳故</span><br/>
<span class='tline' id='l208' data-llen='4778:4801'>　有去聲亦可户浪切亦叶咥許意反又尺二反泮音</span><br/>
<span class='tline' id='l209' data-llen='4801:4824'>　判補音以哉叶思韻　毛傳曰氓民也蚩蚩者泛然</span><br/>
<span class='tline' id='l210' data-llen='4824:4847'>　而來左顧右盼將有所擇而誘心未有所主之狀也</span><br/>
<span class='tline' id='l211' data-llen='4847:4870'>　時女未見誘情未交親故謂之民至於已見誘而情</span><br/>
<span class='tline' id='l212' data-llen='4870:4893'>　親故稱之曰子往往男約女奔後女愧恥而止男復</span><br/>
<span class='tline' id='l213' data-llen='4893:4916'>　至以為問故女曰匪我愆期子無良媒故我心愧而</span><br/>
<span class='tline' id='l214' data-llen='4916:4943'><a onclick="displayPageImage('KR1c0016', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4943:4966'>　止庶幾子無怒秋以為期又言我登垝垣以望復關</span><br/>
<span class='tline' id='l216' data-llen='4966:4989'>　復關子所居也垝垣垣之髙危者初望不見泣涕漣</span><br/>
<span class='tline' id='l217' data-llen='4989:5012'>　漣後見復關載笑載言明已心在於子情深如此爾</span><br/>
<span class='tline' id='l218' data-llen='5012:5035'>　其卜乎或筮乎若占體無咎則以爾車來以我賄遷</span><br/>
<span class='tline' id='l219' data-llen='5035:5058'>　我則往矣盖恥於自往欲其以車來迎將幾也庶幾</span><br/>
<span class='tline' id='l220' data-llen='5058:5081'>　也既有期約於初矣而此猶以卜筮為言者慮男怒</span><br/>
<span class='tline' id='l221' data-llen='5081:5104'>　而不肯也况昏禮有卜筮因以為言此似正婚而無</span><br/>
<span class='tline' id='l222' data-llen='5104:5127'>　媒遽誘而交親亦滛泆矣沃若喻色盛情盛之時鳩</span><br/>
<span class='tline' id='l223' data-llen='5127:5154'><a onclick="displayPageImage('KR1c0016', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5154:5177'>　食桑葚過則醉桑落黄隕喻色衰情衰眈樂也説解</span><br/>
<span class='tline' id='l225' data-llen='5177:5211'>　説也今俗説亦以女淫為大醜<span class='krp-note'>按樓鑰云毛傳云女/與士耽則傷禮義鄭</span></span><br/>
<span class='tline' id='l226' data-llen='5211:5257'>　<span class='krp-note'>箋云士有百行可以功過相補至於婦人無外事維/以貞信為節然功過相補則士可耽也每疑其害教</span></span><br/>
<span class='tline' id='l227' data-llen='5257:5303'>　<span class='krp-note'>近得一説無與士眈已是自悔而反正之言盖其初/抱布貿絲來即我謀後又以車來則非女之奔之也</span></span><br/>
<span class='tline' id='l228' data-llen='5303:5349'>　<span class='krp-note'>其言曰始者以士之眈兮故我今日猶可説也若是/女之眈兮則我不可説矣如此則得詩之意不比鄭</span></span><br/>
<span class='tline' id='l229' data-llen='5349:5378'>　<span class='krp-note'>氏之説之/害教也</span>毛傳曰帷裳婦人之車也爽差也朱曰淇</span><br/>
<span class='tline' id='l230' data-llen='5378:5401'>　水漸其車之帷裳言見棄而歸也罔極言士放蕩無</span><br/>
<span class='tline' id='l231' data-llen='5401:5424'>　畔岸也貳其行言與其始不同是為二又不止於二</span><br/>
<span class='tline' id='l232' data-llen='5424:5451'><a onclick="displayPageImage('KR1c0016', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5451:5474'>　而已又至於三焉言其變改之多朱曰靡不也三歳</span><br/>
<span class='tline' id='l234' data-llen='5474:5497'>　為婦盡心竭力不以室家之勞為勞止曰三歳初為</span><br/>
<span class='tline' id='l235' data-llen='5497:5520'>　婦之三歳其勞勤如此其後稍舒緩故止言三歳詩</span><br/>
<span class='tline' id='l236' data-llen='5520:5543'>　曰總角之宴又曰老使我怨則知非三歳而遂棄夙</span><br/>
<span class='tline' id='l237' data-llen='5543:5566'>　興者鷄鳴而起夜寐言未至於夜未嘗寐以惰者常</span><br/>
<span class='tline' id='l238' data-llen='5566:5589'>　有晝寢也朝則明矣言鷄鳴夙興未嘗至於明旦而</span><br/>
<span class='tline' id='l239' data-llen='5589:5612'>　起言語助也既至于今矣乃至于以暴見加矣兄弟</span><br/>
<span class='tline' id='l240' data-llen='5612:5635'>　特不知爾知則咥其笑矣靜而思之惟自傷悼而已</span><br/>
<span class='tline' id='l241' data-llen='5635:5662'><a onclick="displayPageImage('KR1c0016', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5662:5685'>　已初謂及爾偕老也至老又使我怨泮水土之際也</span><br/>
<span class='tline' id='l243' data-llen='5685:5708'>　淇則有岸隰則有泮皆有涯際可度士心有他婦不</span><br/>
<span class='tline' id='l244' data-llen='5708:5731'>　得士心不復可親茫然莫知所止故前又曰罔極方</span><br/>
<span class='tline' id='l245' data-llen='5731:5754'>　總角相從宴樂言笑和宴相與誓約不止於一日申</span><br/>
<span class='tline' id='l246' data-llen='5754:5777'>　誓堅約重複不已不思其反背也不料其至是也此</span><br/>
<span class='tline' id='l247' data-llen='5777:5800'>　反背誠是未嘗思慮及之今亦無如之何矣亦已焉</span><br/>
<span class='tline' id='l248' data-llen='5800:5823'>　哉已止也今俗語休休之謂也毛詩序曰氓刺時也</span><br/>
<span class='tline' id='l249' data-llen='5823:5846'>　宣公之時禮義消亡淫風大行男女無别遂相奔誘</span><br/>
<span class='tline' id='l250' data-llen='5846:5873'><a onclick="displayPageImage('KR1c0016', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5873:5896'>　華落色衰復相背棄或乃困而自悔喪其妃耦故序</span><br/>
<span class='tline' id='l252' data-llen='5896:5919'>　其事以風焉美反正刺淫泆也陳曰見棄而悔乃人</span><br/>
<span class='tline' id='l253' data-llen='5919:5942'>　情之常何美之有吕伯恭取陳説而載之記異哉諸</span><br/>
<span class='tline' id='l254' data-llen='5942:5965'>　儒之為論也序辭差謬多矣獨此序庶幾焉而陳又</span><br/>
<span class='tline' id='l255' data-llen='5965:5988'>　從而不可之道之不明也我知之矣皆諸儒之故也</span><br/>
<span class='tline' id='l256' data-llen='5988:6011'>　春秋雖誅魯桓之大逆而亦書其告于廟之合于禮</span><br/>
<span class='tline' id='l257' data-llen='6011:6034'>　易曰其吉則困而反則也正氓詩悔過反正可美之</span><br/>
<span class='tline' id='l258' data-llen='6034:6057'>　道也聖經明道之書也深知夫人心即道故曰道心</span><br/>
<span class='tline' id='l259' data-llen='6057:6084'><a onclick="displayPageImage('KR1c0016', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6084:6107'>　意動情遷始失其道一能反正即復道心人雖至於</span><br/>
<span class='tline' id='l261' data-llen='6107:6130'>　大惡特其昏爾其本心之善未始磨滅諸儒不自信</span><br/>
<span class='tline' id='l262' data-llen='6130:6153'>　已之心故亦不信人之心有能信此心之即道悟百</span><br/>
<span class='tline' id='l263' data-llen='6153:6176'>　姓日用之機則三百篇平正無邪之妙昭如日月矣</span><br/>
<span class='tline' id='l264' data-llen='6176:6199'>籊籊竹竿以釣于淇豈不爾思逺莫致之泉源在左淇</span><br/>
<span class='tline' id='l265' data-llen='6199:6222'>水在右女子有行逺父母兄弟淇水在右泉源在左巧</span><br/>
<span class='tline' id='l266' data-llen='6222:6245'>笑之瑳佩玉之儺淇水滺滺檜楫松舟駕言出遊以寫</span><br/>
<span class='tline' id='l267' data-llen='6245:6249'>我憂</span><br/>
<span class='tline' id='l268' data-llen='6249:6276'><a onclick="displayPageImage('KR1c0016', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6276:6292'>　　<span class='krp-note'>按此篇永樂/大典缺卷</span></span><br/>
<span class='tline' id='l270' data-llen='6292:6315'>芄蘭之支童子佩觿雖則佩觿能不我知容兮遂兮垂</span><br/>
<span class='tline' id='l271' data-llen='6315:6338'>帶萃兮芄蘭之葉童子佩韘雖則佩韘能不我狎容兮</span><br/>
<span class='tline' id='l272' data-llen='6338:6357'>遂兮垂帶萃兮<span class='krp-note'>按狎字萃/字從韓詩</span></span><br/>
<span class='tline' id='l273' data-llen='6357:6384'>　韘失葉反甲韓詩作狎毛詩作甲甲補音吉協反<span class='krp-note'>按/原</span></span><br/>
<span class='tline' id='l274' data-llen='6384:6412'>　<span class='krp-note'>本吉/誤古</span>楚辭山鬼篇犀甲與接叶揚子雲太元賦首甲</span><br/>
<span class='tline' id='l275' data-llen='6412:6435'>　與裂叶然則狎宜音協　爾雅釋草云雚芄蘭郭云</span><br/>
<span class='tline' id='l276' data-llen='6435:6458'>　蔓生然則柔弱有童稚之狀案内則男女未冠笄者</span><br/>
<span class='tline' id='l277' data-llen='6458:6485'><a onclick="displayPageImage('KR1c0016', 'WYG', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6485:6507'>　佩容臭惟成人佩觿今童子而佩觿毛傳曰觿所</span><br/>
<span class='tline' id='l279' data-llen='6507:6529'>　以解結成人之佩也人君治成人之事雖童子而</span><br/>
<span class='tline' id='l280' data-llen='6529:6551'>　佩觿早成其德雖則佩觿能不我知此為戲語以</span><br/>
<span class='tline' id='l281' data-llen='6551:6573'>　譏也不能知人此反謂能今世戲語以為譏多有</span><br/>
<span class='tline' id='l282' data-llen='6573:6596'>　此類能不我狎亦同不親羣臣反謂之能亦戲語以</span><br/>
<span class='tline' id='l283' data-llen='6596:6619'>　譏也容兮自矜自莊之貌遂兮自用自為之貌此㓜</span><br/>
<span class='tline' id='l284' data-llen='6619:6642'>　君自尊大自用不知人不親羣臣宛然可見垂帶萃</span><br/>
<span class='tline' id='l285' data-llen='6642:6671'>　兮<span class='krp-note'>按此萃字/本韓詩</span>因言容貌佩服而及此亦言徒有儀服</span><br/>
<span class='tline' id='l286' data-llen='6671:6698'><a onclick="displayPageImage('KR1c0016', 'WYG', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6698:6721'>　其中無德也帶聚而長故曰萃帶不一矧有佩焉益</span><br/>
<span class='tline' id='l288' data-llen='6721:6744'>　可以言萃韘玦也能射則佩韘孔䟽云禮及詩言决</span><br/>
<span class='tline' id='l289' data-llen='6744:6767'>　拾車攻傳曰决鉤弦也著右手巨指毛詩狎作甲爾</span><br/>
<span class='tline' id='l290' data-llen='6767:6790'>　雅云甲狎也豈作爾雅此篇者不見狎本耶抑本毛</span><br/>
<span class='tline' id='l291' data-llen='6790:6813'>　傳耶毛詩序曰刺恵公也驕而無禮大夫刺之春秋</span><br/>
<span class='tline' id='l292' data-llen='6813:6836'>　左傳曰初惠公之即位也少爾雅釋草曰雚一名芄</span><br/>
<span class='tline' id='l293' data-llen='6836:6859'>　蘭郭璞注云蔓生斷之有白汁可啖陸璣云一名蘿</span><br/>
<span class='tline' id='l294' data-llen='6859:6882'>　摩幽州人謂之雀瓢本草又名女青又白環然女青</span><br/>
<span class='tline' id='l295' data-llen='6882:6909'><a onclick="displayPageImage('KR1c0016', 'WYG', '005-17a' );" name="005-17a" class="pb">[005-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6909:6920'>　終非白環二物相似</span><br/>
<span class='tline' id='l297' data-llen='6920:6943'>誰謂河廣一葦杭之誰謂宋逺跂予望之誰謂河廣曽</span><br/>
<span class='tline' id='l298' data-llen='6943:6956'>不容刀誰謂宋逺曽不崇朝</span><br/>
<span class='tline' id='l299' data-llen='6956:6979'>　毛詩序曰宋襄公母歸於衛思而不止故作是詩也</span><br/>
<span class='tline' id='l300' data-llen='6979:7002'>　詩箋云宋桓公夫人衛文公之妹生襄公而出襄公</span><br/>
<span class='tline' id='l301' data-llen='7002:7025'>　即位夫人思宋義不可往故作詩然文公之時衛已</span><br/>
<span class='tline' id='l302' data-llen='7025:7048'>　遷國河南無河可渡此曰河廣豈濟水東南流而又</span><br/>
<span class='tline' id='l303' data-llen='7048:7071'>　北入海者亦稱河耶史記文公之子成公時晉從南</span><br/>
<span class='tline' id='l304' data-llen='7071:7098'><a onclick="displayPageImage('KR1c0016', 'WYG', '005-17b' );" name="005-17b" class="pb">[005-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='7098:7121'>　河渡服䖍曰南河濟南之東南流河也豈春秋時河</span><br/>
<span class='tline' id='l306' data-llen='7121:7144'>　已東南決耶一葦無杭河之理思往之切甚言其河</span><br/>
<span class='tline' id='l307' data-llen='7144:7167'>　之非廣也曽不容刀之意亦然毛傳曰杭渡也鄭箋</span><br/>
<span class='tline' id='l308' data-llen='7167:7190'>　曰予我也誰謂宋逺我跂則可望見者箋云小船曰</span><br/>
<span class='tline' id='l309' data-llen='7190:7213'>　刀劉熙釋名云三百斛曰刀毛傳皆以崇為終未安</span><br/>
<span class='tline' id='l310' data-llen='7213:7236'>　朝者一日之上故朝崇義亦猶是上日謂不待崇朝</span><br/>
<span class='tline' id='l311' data-llen='7236:7259'>　之久而已可到亦甚言宋非逺也孔疏云所以義不</span><br/>
<span class='tline' id='l312' data-llen='7259:7282'>　得往者以夫人為先君所出其子承父之重母出與</span><br/>
<span class='tline' id='l313' data-llen='7282:7309'><a onclick="displayPageImage('KR1c0016', 'WYG', '005-18a' );" name="005-18a" class="pb">[005-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7309:7332'>　廟絶不可以私反故義不得也吕曰説苑曰宋襄公</span><br/>
<span class='tline' id='l315' data-llen='7332:7355'>　為太子請於桓公曰請使目夷立公曰何故對曰臣</span><br/>
<span class='tline' id='l316' data-llen='7355:7378'>　之舅在衛愛臣若終立則不可以往味此詩推其母</span><br/>
<span class='tline' id='l317' data-llen='7378:7401'>　子之心盖不相逺所載似可信也不曰欲見母而曰</span><br/>
<span class='tline' id='l318' data-llen='7401:7424'>　欲見舅者恐傷其父之意也杭即古航字亦猶刀後</span><br/>
<span class='tline' id='l319' data-llen='7424:7432'>　世加舟作舠</span><br/>
<span class='tline' id='l320' data-llen='7432:7455'>伯兮朅兮邦之桀兮伯也執殳為王前驅自伯之東首</span><br/>
<span class='tline' id='l321' data-llen='7455:7478'>如飛蓬豈無膏沐誰適為容其雨其雨杲杲出日願言</span><br/>
<span class='tline' id='l322' data-llen='7478:7505'><a onclick="displayPageImage('KR1c0016', 'WYG', '005-18b' );" name="005-18b" class="pb">[005-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7505:7528'>思伯甘心首疾焉得諼草言樹之背願言思伯使我心</span><br/>
<span class='tline' id='l324' data-llen='7528:7531'>痗</span><br/>
<span class='tline' id='l325' data-llen='7531:7547'>　　<span class='krp-note'>按此篇永樂/大典缺卷</span></span><br/>
<span class='tline' id='l326' data-llen='7547:7570'>有狐綏綏在彼淇梁心之憂矣之子無裳有狐綏綏在</span><br/>
<span class='tline' id='l327' data-llen='7570:7593'>彼淇厲心之憂矣之子無帶有狐綏綏在彼淇側心之</span><br/>
<span class='tline' id='l328' data-llen='7593:7601'>憂矣之子無服</span><br/>
<span class='tline' id='l329' data-llen='7601:7624'>　帶補音丁計切史記平準書根帶劉伯莊音葉釋名</span><br/>
<span class='tline' id='l330' data-llen='7624:7647'>　帶蔕也著於衣如物之繫蔕也楚辭九歌荷衣兮蕙</span><br/>
<span class='tline' id='l331' data-llen='7647:7674'><a onclick="displayPageImage('KR1c0016', 'WYG', '005-19a' );" name="005-19a" class="pb">[005-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7674:7697'>　帶與逝與際叶漢封爵之誓曰使黄河如帶泰山如</span><br/>
<span class='tline' id='l333' data-llen='7697:7720'>　厲國以永存爰及苗裔易林歸妹之訟帶與戾叶杜</span><br/>
<span class='tline' id='l334' data-llen='7720:7743'>　篤論都賦衿帶與滯叶陸雲贈鄭䖍季帶與乂叶服</span><br/>
<span class='tline' id='l335' data-llen='7743:7766'>　扶北切　是時婦人閔其君子久役貧無以為衣也</span><br/>
<span class='tline' id='l336' data-llen='7766:7789'>　而諸儒紛紜意度牽合而無據毛傳謂綏綏匹行貎</span><br/>
<span class='tline' id='l337' data-llen='7789:7812'>　之子無室家者宏本毛說而為序曰男女失時喪其</span><br/>
<span class='tline' id='l338' data-llen='7812:7835'>　妃耦鄭同毛説朱又謂綏綏獨行求匹之貎凡是皆</span><br/>
<span class='tline' id='l339' data-llen='7835:7858'>　因夫齊南山之詩曰雄狐綏綏魯道有蕩齊子有歸</span><br/>
<span class='tline' id='l340' data-llen='7858:7885'><a onclick="displayPageImage('KR1c0016', 'WYG', '005-19b' );" name="005-19b" class="pb">[005-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7885:7908'>　以齊襄與文姜淫故意此詩有狐綏綏亦有為匹之</span><br/>
<span class='tline' id='l342' data-llen='7908:7931'>　意而不知他無所據周易凡言狐皆取狐疑為義則</span><br/>
<span class='tline' id='l343' data-llen='7931:7954'>　詩取喻於狐亦狐疑爾齊㐮之似雄狐者言雄則知</span><br/>
<span class='tline' id='l344' data-llen='7954:7977'>　有雌焉言狐則以見心愧于中又欲縱不能止愧赧</span><br/>
<span class='tline' id='l345' data-llen='7977:8000'>　發於氣貎有遲疑綏綏之狀此有狐不曰雄則無淫</span><br/>
<span class='tline' id='l346' data-llen='8000:8023'>　匹之意久勞役所其心思家而不在役故有二心而</span><br/>
<span class='tline' id='l347' data-llen='8023:8046'>　惰如狐疑不决之狀亦有遲疑綏綏之貎且氓之詩</span><br/>
<span class='tline' id='l348' data-llen='8046:8069'>　其未見誘則曰氓爾及既見誘而情親始曰子豈有</span><br/>
<span class='tline' id='l349' data-llen='8069:8096'><a onclick="displayPageImage('KR1c0016', 'WYG', '005-20a' );" name="005-20a" class="pb">[005-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8096:8119'>　情未親而遽稱子者一人失言後學咸從而不可改</span><br/>
<span class='tline' id='l351' data-llen='8119:8142'>　毛傳至以無裳無服為喻穿鑿太甚衛序至於失時</span><br/>
<span class='tline' id='l352' data-llen='8142:8165'>　喪耦之不可合良可發笑失時非喪耦喪耦非失時</span><br/>
<span class='tline' id='l353' data-llen='8165:8188'>　矧序傳差誤備述其前後服役於淇水之上故曰在</span><br/>
<span class='tline' id='l354' data-llen='8188:8211'>　彼淇梁淇厲淇側石絶水曰梁説文厲作砅水中有</span><br/>
<span class='tline' id='l355' data-llen='8211:8223'>　石可履亦危矣故曰厲</span><br/>
<span class='tline' id='l356' data-llen='8223:8247'>投我以木𤓰報之以瓊琚匪報也永以為好也投我以</span><br/>
<span class='tline' id='l357' data-llen='8247:8270'>木桃報之以瓊瑶匪報也永以為好也投我以木李報</span><br/>
<span class='tline' id='l358' data-llen='8270:8297'><a onclick="displayPageImage('KR1c0016', 'WYG', '005-20b' );" name="005-20b" class="pb">[005-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8297:8311'>之以瓊玖匪報也永以為好也</span><br/>
<span class='tline' id='l360' data-llen='8311:8336'>　𤓰補音攻乎切説文孤罛呱觚皆以𤓰得聲左氏傳</span><br/>
<span class='tline' id='l361' data-llen='8336:8360'>　衛侯夢人之譟曰登昆吾之虚綿綿生之𤓰余為渾</span><br/>
<span class='tline' id='l362' data-llen='8360:8383'>　良夫呌天無辜易林漸之辭曰窮老獨居莫為種瓜</span><br/>
<span class='tline' id='l363' data-llen='8383:8407'>　急就章逺志續斷参土𤓰亭歴桔梗龜骨枯簡案豳</span><br/>
<span class='tline' id='l364' data-llen='8407:8431'>　七月七月食𤓰八月斷壺玖補音舉里切説文玖石</span><br/>
<span class='tline' id='l365' data-llen='8431:8454'>　之次玉黒色者讀若芑　詳觀木瓜之詩所謂木瓜</span><br/>
<span class='tline' id='l366' data-llen='8454:8477'>　木桃木李與夫瓊琚瑶玖皆為喻爾非實有是物也</span><br/>
<span class='tline' id='l367' data-llen='8477:8504'><a onclick="displayPageImage('KR1c0016', 'WYG', '005-21a' );" name="005-21a" class="pb">[005-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8504:8528'>　而孔叢子言孔子讀詩曰吾於木𤓰見苞苴之禮行</span><br/>
<span class='tline' id='l369' data-llen='8528:8551'>　未必果聖人之言也孔叢子所載亦有乖戾不可信</span><br/>
<span class='tline' id='l370' data-llen='8551:8574'>　者不止於木瓜也是詩薄來厚往之意至厚也永以</span><br/>
<span class='tline' id='l371' data-llen='8574:8597'>　為好至忠也無非道者正不必究見何人薄來何人</span><br/>
<span class='tline' id='l372' data-llen='8597:8620'>　薄往也衛宏作序推考衛國事狀他無似此者惟齊</span><br/>
<span class='tline' id='l373' data-llen='8620:8643'>　桓封衛衛人必厚報之情故謂此衛人欲厚報齊之</span><br/>
<span class='tline' id='l374' data-llen='8643:8666'>　詩然不思衛人亦何敢為此辭齊施莫大之惠於衛</span><br/>
<span class='tline' id='l375' data-llen='8666:8690'>　奚可比木𤓰木桃木李衛人雖思所以報齊而衛方</span><br/>
<span class='tline' id='l376' data-llen='8690:8717'><a onclick="displayPageImage('KR1c0016', 'WYG', '005-21b' );" name="005-21b" class="pb">[005-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8717:8740'>　能國微弱甚矣豈能致厚報過齊桓之所施矧曰匪</span><br/>
<span class='tline' id='l378' data-llen='8740:8763'>　報也永以為好也乃已報之辭非欲報之辭安知非</span><br/>
<span class='tline' id='l379' data-llen='8763:8786'>　齊桓使公子無虧戍漕之時或城楚邱遺衛車馬器</span><br/>
<span class='tline' id='l380' data-llen='8786:8809'>　服之時齊人所作之詩衛人得之或衛人歌之故屬</span><br/>
<span class='tline' id='l381' data-llen='8809:8827'>　之衛耶又安知非士大夫報施之詩耶</span><br/>
</p>
<p><br/>
</p>
  </div>
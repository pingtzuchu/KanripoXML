<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0016', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　慈湖詩傳卷八　　　　　　宋　楊簡　撰</span><br/>
<span class='tline' id='l10' data-llen='210:213'>唐</span><br/>
<span class='tline' id='l11' data-llen='213:236'>蟋蟀在堂歲聿其莫今我不樂日月其除無已大康職</span><br/>
<span class='tline' id='l12' data-llen='236:259'>思其居好樂無荒良士瞿瞿蟋蟀在堂歲聿其逝今我</span><br/>
<span class='tline' id='l13' data-llen='259:282'>不樂日月其邁無已大康職思其外好樂無荒良士蹶</span><br/>
<span class='tline' id='l14' data-llen='282:305'>蹶蟋蟀在堂役車其休今我不樂日月其慆無已大康</span><br/>
<span class='tline' id='l15' data-llen='305:319'>職思其憂好樂無荒良士休休</span><br/>
<span class='tline' id='l16' data-llen='319:345'><a onclick="displayPageImage('KR1c0016', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='345:374'>　邁力制切<span class='krp-note'>按原本/三字脱</span>説文以躉得聲許慎讀躉如厲孔</span><br/>
<span class='tline' id='l18' data-llen='374:397'>　臧格虎賦都邑百姓莫不于邁陳列路隅咸稱萬歲</span><br/>
<span class='tline' id='l19' data-llen='397:420'>　魏文帝述征賦邁與歳叶程曉贈傅休奕詩三光飛</span><br/>
<span class='tline' id='l20' data-llen='420:443'>　景玉衡代邁龍集甲子四時成歲皇甫謐釋勸邁與</span><br/>
<span class='tline' id='l21' data-llen='443:472'>　際與㑹叶蹶居衛反　釋蟲云蟋蟀蛬<span class='krp-note'>按原本/三字脱</span>郭云</span><br/>
<span class='tline' id='l22' data-llen='472:502'>　今趨織也一名蜻<img height='20' width='20' alt='&amp;KR1465' title='KR1465' src='https://raw.githubusercontent.com/kanripo/KR-Gaiji/master/images/KR1465.png'/>楚人謂之王孫毛傳曰聿遂除</span><br/>
<span class='tline' id='l23' data-llen='502:525'>　去也陸德明以除居為去聲殆不必也凡詩叶韻不</span><br/>
<span class='tline' id='l24' data-llen='525:548'>　必平側同蟋蟀在堂矣歲其暮矣役車亦休矣今我</span><br/>
<span class='tline' id='l25' data-llen='548:574'><a onclick="displayPageImage('KR1c0016', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:597'>　乃慘慘不樂日月除去歲事更新愈無休暇之時何</span><br/>
<span class='tline' id='l27' data-llen='597:620'>　為乎不從容自樂又告之曰但無已太康樂足矣謂</span><br/>
<span class='tline' id='l28' data-llen='620:643'>　無過於樂足矣又思其本職之所居者足矣好樂惟</span><br/>
<span class='tline' id='l29' data-llen='643:666'>　不可荒豈有良士而瞿瞿然憂懼終歲乎瞿瞿驚視</span><br/>
<span class='tline' id='l30' data-llen='666:689'>　之狀爾雅謂瞿瞿休休儉也爾雅徒因詩説言儉不</span><br/>
<span class='tline' id='l31' data-llen='689:712'>　詳觀熟思其情㫖遽謂之儉殊不可者爾雅踈謬多</span><br/>
<span class='tline' id='l32' data-llen='712:735'>　矣此釋不可用書曰其心休休焉其如有容焉亦謂</span><br/>
<span class='tline' id='l33' data-llen='735:758'>　之儉乎東方未明狂夫瞿瞿亦謂之儉乎蟋蟀乃晉</span><br/>
<span class='tline' id='l34' data-llen='758:784'><a onclick="displayPageImage('KR1c0016', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:807'>　國之士相警切之詩而序謂之刺晉僖公誤矣平觀</span><br/>
<span class='tline' id='l36' data-llen='807:830'>　本詩情狀昭然先儒倡説既誤後儒因之為序千載</span><br/>
<span class='tline' id='l37' data-llen='830:853'>　之下牢不可㧞嗚呼孟子於武成猶不盡信而後世</span><br/>
<span class='tline' id='l38' data-llen='853:876'>　惟衛宏之序是從亦異乎孟子矣遂至於反以序病</span><br/>
<span class='tline' id='l39' data-llen='876:899'>　詩三章三言良士若諷晉君何得每以良士為辭擬</span><br/>
<span class='tline' id='l40' data-llen='899:922'>　人必於其倫人情之常也邁往也既思其居又思其</span><br/>
<span class='tline' id='l41' data-llen='922:945'>　外周思内外足矣好樂惟不可荒豈有良士而蹶蹶</span><br/>
<span class='tline' id='l42' data-llen='945:968'>　然急不少舒徐乎慆過也滔滔而過也思其所可憂</span><br/>
<span class='tline' id='l43' data-llen='968:994'><a onclick="displayPageImage('KR1c0016', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='994:1017'>　足矣何為乎終歲不樂好樂惟無荒足矣良士休休</span><br/>
<span class='tline' id='l45' data-llen='1017:1040'>　其心常樂無憂無懼休休正言瞿瞿蹶蹶反言作詩</span><br/>
<span class='tline' id='l46' data-llen='1040:1063'>　協韻初無定式意所欲言則言其淺陋之士始拘孔</span><br/>
<span class='tline' id='l47' data-llen='1063:1086'>　叢子載孔子曰吾於蟋蟀見唐堯儉德之大矣故詩</span><br/>
<span class='tline' id='l48' data-llen='1086:1109'>　序曰刺晋也而謂之唐本其風俗憂深思遠儉而用</span><br/>
<span class='tline' id='l49' data-llen='1109:1132'>　禮乃有堯之遺風焉唐叔虞初封曰侯故曰唐而先</span><br/>
<span class='tline' id='l50' data-llen='1132:1152'>　儒以後稱晉故疑而為説因附㑹孔子之言</span><br/>
<span class='tline' id='l51' data-llen='1152:1175'>山有樞隰有榆子有衣裳弗曳弗婁子有車馬弗馳弗</span><br/>
<span class='tline' id='l52' data-llen='1175:1201'><a onclick="displayPageImage('KR1c0016', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1201:1224'>驅宛其死矣他人是愉山有栲隰有杻子有廷内弗洒</span><br/>
<span class='tline' id='l54' data-llen='1224:1247'>弗埽子有鐘鼓弗鼓弗考宛其死矣他人是保山有漆</span><br/>
<span class='tline' id='l55' data-llen='1247:1270'>隰有栗子有酒食何不日鼓瑟且以喜樂且以永日宛</span><br/>
<span class='tline' id='l56' data-llen='1270:1279'>其死矣他人入室</span><br/>
<span class='tline' id='l57' data-llen='1279:1302'>　陸璣草木䟽云許慎讀栲為糗今人言考失其聲也</span><br/>
<span class='tline' id='l58' data-llen='1302:1325'>　爾雅栲山樗䟽亦云許慎讀栲曰糗杻女九反洒所</span><br/>
<span class='tline' id='l59' data-llen='1325:1354'>　懈反考補音考去九切<span class='krp-note'>按原本/四字脱</span>説文以丂得聲又曰</span><br/>
<span class='tline' id='l60' data-llen='1354:1377'>　丂音糗范蠡曰上帝不考時變是守易林困之巽皇</span><br/>
<span class='tline' id='l61' data-llen='1377:1403'><a onclick="displayPageImage('KR1c0016', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1403:1426'>　考與飲酒叶萃之井考與臼叶邉讓章華賦考與肘</span><br/>
<span class='tline' id='l63' data-llen='1426:1449'>　叶保補音補苟切漢房中歌加被寵咸相保德施大</span><br/>
<span class='tline' id='l64' data-llen='1449:1472'>　世曼壽韓愈路常侍墓銘保與咎叶　甚矣夫率然</span><br/>
<span class='tline' id='l65' data-llen='1472:1495'>　輿論之暗合乎道也夫他人有入室之狀為國者宜</span><br/>
<span class='tline' id='l66' data-llen='1495:1518'>　憂宜懼而是詩乃使之曳其衣裳馳其車馬考其鐘</span><br/>
<span class='tline' id='l67' data-llen='1518:1541'>　鼓日鼓瑟者何也堯舜曰欽哉禹曰克艱臯陶曰兢</span><br/>
<span class='tline' id='l68' data-llen='1541:1564'>　兢然而堯舜垂衣而治帝庸作歌則堯舜禹之憂非</span><br/>
<span class='tline' id='l69' data-llen='1564:1587'>　憂悴無聊之憂也今晉君直憂悴無聊爾豈能治國</span><br/>
<span class='tline' id='l70' data-llen='1587:1613'><a onclick="displayPageImage('KR1c0016', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1613:1636'>　家故有宛其死矣之漸有他人入室之證永日猶終</span><br/>
<span class='tline' id='l72' data-llen='1636:1659'>　日也且得永長一日之樂也孔䟽曰永日人而無事</span><br/>
<span class='tline' id='l73' data-llen='1659:1682'>　則長日難度若飲食作樂則可以永日是説謬甚學</span><br/>
<span class='tline' id='l74' data-llen='1682:1705'>　者惜寸陰學者百年如一日千古如一日奚永日之</span><br/>
<span class='tline' id='l75' data-llen='1705:1728'>　難度學不為已溺心文字故其陋至是毛詩序曰山</span><br/>
<span class='tline' id='l76' data-llen='1728:1751'>　有樞刺晉昭公也不能脩道以正其國有財不能用</span><br/>
<span class='tline' id='l77' data-llen='1751:1774'>　有鐘鼓不能以自樂有朝廷不能洒埽政荒民散將</span><br/>
<span class='tline' id='l78' data-llen='1774:1797'>　以危亡四鄰謀取其國家而不知國人作詩以刺之</span><br/>
<span class='tline' id='l79' data-llen='1797:1823'><a onclick="displayPageImage('KR1c0016', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1823:1846'>　也於君言刺大悖餘得之觀是詩當得其意非謂果</span><br/>
<span class='tline' id='l81' data-llen='1846:1869'>　使晉君終日喜樂不憂思也國危如此奚可一日忘</span><br/>
<span class='tline' id='l82' data-llen='1869:1892'>　其憂但不可憂悴無聊爾如以辭而已矣豈不誤人</span><br/>
<span class='tline' id='l83' data-llen='1892:1915'>　國乎孟子曰説詩不以辭害志爾雅釋木云蓲荎郭</span><br/>
<span class='tline' id='l84' data-llen='1915:1938'>　云今之刺榆䟽引是詩為證榆之類有十種葉皆相</span><br/>
<span class='tline' id='l85' data-llen='1938:1961'>　似皮及木理異耳釋木云栲山樗郭云栲似樗色小</span><br/>
<span class='tline' id='l86' data-llen='1961:1984'>　白亦類漆樹䟽引陸璣䟽云山樗與下田樗略無異</span><br/>
<span class='tline' id='l87' data-llen='1984:2007'>　葉似差狹耳此為栲者似誤也栲葉如櫟木皮厚數</span><br/>
<span class='tline' id='l88' data-llen='2007:2033'><a onclick="displayPageImage('KR1c0016', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2033:2056'>　寸可為車輻或謂栲櫟許慎正以栲讀為糗今人言</span><br/>
<span class='tline' id='l90' data-llen='2056:2079'>　栲失其聲耳釋木云杻檍郭云似棣細葉葉新生可</span><br/>
<span class='tline' id='l91' data-llen='2079:2102'>　飼牛材中車輞關西呼杻子一名土檀陸璣䟽云葉</span><br/>
<span class='tline' id='l92' data-llen='2102:2125'>　似杏而尖白色皮正赤為木多曲少直枝葉茂好二</span><br/>
<span class='tline' id='l93' data-llen='2125:2148'>　月中葉䟽華如棟而細或謂之牛筋或謂之檍材可</span><br/>
<span class='tline' id='l94' data-llen='2148:2171'>　為弓弩幹也毛傳婁亦曳也愉樂也鄭箋云保居也</span><br/>
<span class='tline' id='l95' data-llen='2171:2194'>　毛傳洒灑也考擊也孔䟽云走馬謂之馳䇿馬謂之</span><br/>
<span class='tline' id='l96' data-llen='2194:2198'>　驅</span><br/>
<span class='tline' id='l97' data-llen='2198:2224'><a onclick="displayPageImage('KR1c0016', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2224:2247'>揚之水白石鑿鑿素衣朱襮從子于沃既見君子云何</span><br/>
<span class='tline' id='l99' data-llen='2247:2270'>不樂揚之水白石皓皓素衣朱繡從子于鵠既見君子</span><br/>
<span class='tline' id='l100' data-llen='2270:2292'>云何其憂揚之水白石粼粼我聞有命不敢以告人</span><br/>
<span class='tline' id='l101' data-llen='2292:2316'>　鑿子落反襮字林方沃反沃補音鬱縛切其葉沃若徐</span><br/>
<span class='tline' id='l102' data-llen='2316:2339'>　邈讀六轡沃若沈重讀郭璞沃民讃爰有大野厥號</span><br/>
<span class='tline' id='l103' data-llen='2339:2362'>　曰沃鳯卵是吞靈膏是酌劉向新序夏民之歌沃與</span><br/>
<span class='tline' id='l104' data-llen='2362:2385'>　樂字蹻字叶易林震之屯曰揚水潜鑿使石潔白衣</span><br/>
<span class='tline' id='l105' data-llen='2385:2408'>　素表朱遊戱臯沃得君所願心志娛樂正用此詩白</span><br/>
<span class='tline' id='l106' data-llen='2408:2434'><a onclick="displayPageImage('KR1c0016', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2434:2464'>　僕各切鵠補音居號切<span class='krp-note'>按原本脫/此三字</span>漢地理志鵠澤孟康</span><br/>
<span class='tline' id='l108' data-llen='2464:2487'>　音告呂氏春秋鵠乎其羞用志慮也高誘音浩　歐</span><br/>
<span class='tline' id='l109' data-llen='2487:2510'>　陽氏曰揚之水其力弱不能流移白石昭公㣲弱不</span><br/>
<span class='tline' id='l110' data-llen='2510:2533'>　能制曲沃而桓叔之强於晉國如白石見於水中其</span><br/>
<span class='tline' id='l111' data-llen='2533:2556'>　民從而樂之則詩文自見爾雅釋器云黼領謂之襮</span><br/>
<span class='tline' id='l112' data-llen='2556:2579'>　郊特牲云繡黼丹朱中衣大夫之僣禮也大夫服之</span><br/>
<span class='tline' id='l113' data-llen='2579:2602'>　為僣知諸侯當服之也鄭箋云丹朱為純也國人欲</span><br/>
<span class='tline' id='l114' data-llen='2602:2625'>　進此服去從桓叔君子謂桓叔毛傳曰鵠曲沃邑也</span><br/>
<span class='tline' id='l115' data-llen='2625:2651'><a onclick="displayPageImage('KR1c0016', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2651:2674'>　説文曰水生厓石間曰粼粼考工記曰五色備謂之</span><br/>
<span class='tline' id='l117' data-llen='2674:2697'>　繡白與黒謂之黼故鄭箋云繡當為綃毛傳曰襮領</span><br/>
<span class='tline' id='l118' data-llen='2697:2720'>　也諸侯繡黼丹朱中衣沃曲沃也孔䟽云繡是刺之</span><br/>
<span class='tline' id='l119' data-llen='2720:2743'>　故繡為刺名繡刺以為黼孫炎注爾雅云繡刺黼文</span><br/>
<span class='tline' id='l120' data-llen='2743:2766'>　以褗領是取毛繡黼為義曲沃欲并晉已有命令施</span><br/>
<span class='tline' id='l121' data-llen='2766:2789'>　行聞而不敢告人懼禍及已也毛詩序曰揚之水刺</span><br/>
<span class='tline' id='l122' data-llen='2789:2812'>　晉昭公也昭公分國以封沃沃盛彊昭公㣲弱國人</span><br/>
<span class='tline' id='l123' data-llen='2812:2835'>　將叛而歸沃焉君言刺大悖也分國封沃非禮也國</span><br/>
<span class='tline' id='l124' data-llen='2835:2861'><a onclick="displayPageImage('KR1c0016', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2861:2884'>　人將叛昭公無德政也沃謀并晉大悖也是詩悼晉</span><br/>
<span class='tline' id='l126' data-llen='2884:2907'>　之昏惡沃之悖明民心之無常有國者不可以不慎</span><br/>
<span class='tline' id='l127' data-llen='2907:2922'>　也揚之水説見王鄭二揚之水</span><br/>
<span class='tline' id='l128' data-llen='2922:2945'>椒聊之實蕃衍盈升彼其之子碩大無朋椒聊且遠條</span><br/>
<span class='tline' id='l129' data-llen='2945:2968'>且椒聊之實蕃衍盈匊彼其之子碩大且篤椒聊且遠</span><br/>
<span class='tline' id='l130' data-llen='2968:2972'>條且</span><br/>
<span class='tline' id='l131' data-llen='2972:2995'>　是詩憂昭公也知彼沃之盛强昭公將為所并憂而</span><br/>
<span class='tline' id='l132' data-llen='2995:3018'>　作是詩也曰彼其之子彼曲沃也其情主晉也遠條</span><br/>
<span class='tline' id='l133' data-llen='3018:3044'><a onclick="displayPageImage('KR1c0016', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3044:3067'>　且之餘有不言之憂而毛詩序曰刺晉昭公也失本</span><br/>
<span class='tline' id='l135' data-llen='3067:3090'>　情矣大悖也序又曰君子見沃之盛彊能修其政知</span><br/>
<span class='tline' id='l136' data-llen='3090:3113'>　其蕃衍盛大子孫將有晉國焉政者正也沃悖矣何</span><br/>
<span class='tline' id='l137' data-llen='3113:3136'>　政之有毛傳曰椒聊椒也孔疏引陸璣䟽曰聊語助</span><br/>
<span class='tline' id='l138' data-llen='3136:3159'>　也崔靈恩集註謂古者為升上徑一寸下徑六分其</span><br/>
<span class='tline' id='l139' data-llen='3159:3182'>　深八分本草同吕曰古量二升曰匊匊大於升㮚氏</span><br/>
<span class='tline' id='l140' data-llen='3182:3205'>　為量鬴耳三寸其實一升夫其外三寸其中小矣毛</span><br/>
<span class='tline' id='l141' data-llen='3205:3228'>　傳曰兩手曰匊鄭氏箋云椒性芬香而少實今一捄</span><br/>
<span class='tline' id='l142' data-llen='3228:3254'><a onclick="displayPageImage('KR1c0016', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3254:3277'>　之實蕃衍盈升鄭意謂一團云爾一團如捄捄者卷</span><br/>
<span class='tline' id='l144' data-llen='3277:3300'>　曲若圓之勢椒聚生成捄詩云有捄棘匕盖勢㣲卷</span><br/>
<span class='tline' id='l145' data-llen='3300:3323'>　椒實成聚有捄狀古升至小去匊太遠殆周衰古量</span><br/>
<span class='tline' id='l146' data-llen='3323:3346'>　寖隳而寖大歟無朋匹言曲沃事勢碩大無與為並</span><br/>
<span class='tline' id='l147' data-llen='3346:3369'>　也常情言多過實率類此遠條言雖遠條亦蕃盛也</span><br/>
<span class='tline' id='l148' data-llen='3369:3392'>　凡枝條之遠者多不蕃盛此言遠條亦盛喻沃之盛</span><br/>
<span class='tline' id='l149' data-llen='3392:3415'>　大若是也篤厚也言桓叔施德篤厚也而諸儒獨謂</span><br/>
<span class='tline' id='l150' data-llen='3415:3439'>　喻沃子孫之盛不盡本詩之情椒聊喻沃𫝑盛大凡</span><br/>
<span class='tline' id='l151' data-llen='3439:3465'><a onclick="displayPageImage('KR1c0016', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3465:3488'>　百盡舉之矣非止喻子孫曰碩大曰篤義不止於子</span><br/>
<span class='tline' id='l153' data-llen='3488:3499'>　孫之蕃矣且語助也</span><br/>
<span class='tline' id='l154' data-llen='3499:3522'>綢繆束薪三星在天今夕何夕見此良人子兮子兮如</span><br/>
<span class='tline' id='l155' data-llen='3522:3545'>此良人何綢繆束芻三星在隅今夕何夕見此邂逅子</span><br/>
<span class='tline' id='l156' data-llen='3545:3568'>兮子兮如此邂逅何綢繆束楚三星在户今夕何夕見</span><br/>
<span class='tline' id='l157' data-llen='3568:3582'>此粲者子兮子兮如此粲者何</span><br/>
<span class='tline' id='l158' data-llen='3582:3605'>　芻補音側九反轉為平聲則側鳩切韓愈駑驥詩力</span><br/>
<span class='tline' id='l159' data-llen='3605:3628'>　小苦易制價㣲力易酬渴飲一斗水饑食一束芻補</span><br/>
<span class='tline' id='l160' data-llen='3628:3654'><a onclick="displayPageImage('KR1c0016', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3654:3689'>　音側九切無據當從平聲<span class='krp-note'>按吴棫韻補引韓愈此詩/作初尤切亦從平聲讀</span></span><br/>
<span class='tline' id='l162' data-llen='3689:3712'>　隅補音語口切轉為平聲則魚侯切易林候伺山隅</span><br/>
<span class='tline' id='l163' data-llen='3712:3735'>　與憂叶家在海隅與流叶揚雄反離騷或鼻祖於汾</span><br/>
<span class='tline' id='l164' data-llen='3735:3766'>　隅與侯叶補音語口切無據當從平聲<span class='krp-note'>按吳棫韻補/隅作魚侯切</span></span><br/>
<span class='tline' id='l165' data-llen='3766:3810'>　<span class='krp-note'>引梁鴻詩隅與休叶亦從平聲讀者據此則補音/與韻補亦微有異同抑必欲以芻隅協逅字耶</span>者</span><br/>
<span class='tline' id='l166' data-llen='3810:3833'>　補音掌與切史記秦瑯邪刻石無不臣者索隱音渚</span><br/>
<span class='tline' id='l167' data-llen='3833:3856'>　楚辭九歌搴芳洲兮杜若將以遺乎遠者時不可兮</span><br/>
<span class='tline' id='l168' data-llen='3856:3879'>　驟得聊逍遥兮容與王褎九懷天門兮地户孰由乎</span><br/>
<span class='tline' id='l169' data-llen='3879:3906'><a onclick="displayPageImage('KR1c0016', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3906:3929'>　賢者無正道兮溷側懷德兮何覩司馬相如賦鼓嚴</span><br/>
<span class='tline' id='l171' data-llen='3929:3952'>　簿縱獠者江河為阹泰山為櫓易林離之剥曰從喬</span><br/>
<span class='tline' id='l172' data-llen='3952:3975'>　彭祖西過王母道里夷易無敢難者韓愈元和聖德</span><br/>
<span class='tline' id='l173' data-llen='3975:3998'>　詩并包畜養無異細鉅億載萬年敢有違者柳宗元</span><br/>
<span class='tline' id='l174' data-llen='3998:4021'>　牛賦或穿緘縢或實豆爼由是觀之物無踰者　薪</span><br/>
<span class='tline' id='l175' data-llen='4021:4044'>　楚畧同漢廣云翹翹錯薪言刈其楚楚薪之整整者</span><br/>
<span class='tline' id='l176' data-llen='4044:4067'>　説文謂刈草為芻綢繆纒束薪芻於野莫夜而歸見</span><br/>
<span class='tline' id='l177' data-llen='4067:4090'>　三星在天焉言其著明者不必指心指參也在隅謂</span><br/>
<span class='tline' id='l178' data-llen='4090:4117'><a onclick="displayPageImage('KR1c0016', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4117:4140'>　在天之旁角在戸謂人在室中見三星當户今夕何</span><br/>
<span class='tline' id='l180' data-llen='4140:4163'>　夕見此良人此男奔女見此粲者此女奔男見此邂</span><br/>
<span class='tline' id='l181' data-llen='4163:4186'>　逅乃適相邂逅而苟合者非初有定意也妻謂夫為</span><br/>
<span class='tline' id='l182' data-llen='4186:4209'>　良人粲者美女之稱不必三女而後為粲今夕何夕</span><br/>
<span class='tline' id='l183' data-llen='4209:4232'>　驚喜之辭也子兮子兮如此良人何以無素具無以</span><br/>
<span class='tline' id='l184' data-llen='4232:4255'>　延之而以告人也亂世淫奔以為常故明以告人三</span><br/>
<span class='tline' id='l185' data-llen='4255:4278'>　章指事不同知非淫者所自作詩人叙其惡而刺之</span><br/>
<span class='tline' id='l186' data-llen='4278:4301'>　如桑中溱洧也而毛詩序言綢繆刺晉亂也國亂而</span><br/>
<span class='tline' id='l187' data-llen='4301:4328'><a onclick="displayPageImage('KR1c0016', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4328:4351'>　昬姻不得其時焉盖毛傳謂三星為參三星在天可</span><br/>
<span class='tline' id='l189' data-llen='4351:4374'>　以嫁娶鄭箋又謂心星毛公亦多差誤穿鑿不可盡</span><br/>
<span class='tline' id='l190' data-llen='4374:4394'>　信廣漢張氏亦曰若謂婚姻則不得稱邂逅</span><br/>
<span class='tline' id='l191' data-llen='4394:4417'>有杕之杜其葉湑湑獨行踽踽豈無他人不如我同父</span><br/>
<span class='tline' id='l192' data-llen='4417:4440'>嗟行之人胡不比焉人無兄弟胡不佽焉有杕之杜其</span><br/>
<span class='tline' id='l193' data-llen='4440:4463'>葉菁菁獨行睘睘豈無他人不如我同姓嗟行之人胡</span><br/>
<span class='tline' id='l194' data-llen='4463:4476'>不比焉人無兄弟胡不佽焉</span><br/>
<span class='tline' id='l195' data-llen='4476:4505'>　睘音瓊本作㷀又作焭姓補音桑經切<span class='krp-note'>按原本/三字脱</span>説文</span><br/>
<span class='tline' id='l196' data-llen='4505:4532'><a onclick="displayPageImage('KR1c0016', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4532:4555'>　以生得聲左氏傳公孫生亦作姓古鐘鼎姓作生漢</span><br/>
<span class='tline' id='l198' data-llen='4555:4583'>　童謡㳺平賣印自有平不避髙賢及大姓<span class='krp-note'>按原夲/印訛作</span></span><br/>
<span class='tline' id='l199' data-llen='4583:4611'>　<span class='krp-note'>卬避訛/作璧</span>　釋木云杜甘棠又云杜赤棠然今四明山</span><br/>
<span class='tline' id='l200' data-llen='4611:4635'>　之東凹地名曰杜其地杜花白以是得名然則曰杜曰</span><br/>
<span class='tline' id='l201' data-llen='4635:4658'>　棠通稱歟爾雅亦多差悞杕盛也其葉湑湑菁菁獨</span><br/>
<span class='tline' id='l202' data-llen='4658:4687'>　行於道者踽踽睘睘<span class='krp-note'>按原本/二字脱</span>無依無親不如杜枝葉</span><br/>
<span class='tline' id='l203' data-llen='4687:4710'>　相比之盛豈無他人不如同父之兄弟相親相比之</span><br/>
<span class='tline' id='l204' data-llen='4710:4733'>　為美也嗟行道之人胡不比焉意謂非親故不相比</span><br/>
<span class='tline' id='l205' data-llen='4733:4760'><a onclick="displayPageImage('KR1c0016', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4760:4783'>　也人無兄弟胡不相佽助意謂非兄弟故不相佽助</span><br/>
<span class='tline' id='l207' data-llen='4783:4806'>　明惟親屬乃相親相助毛詩序曰杕杜刺時也君不</span><br/>
<span class='tline' id='l208' data-llen='4806:4829'>　能親其宗族骨肉離散獨居而無兄弟將為沃所并</span><br/>
<span class='tline' id='l209' data-llen='4829:4833'>　爾</span><br/>
<span class='tline' id='l210' data-llen='4833:4856'>羔裘豹袪自我人居居豈無他人維子之故羔裘豹褎</span><br/>
<span class='tline' id='l211' data-llen='4856:4870'>自我人究究豈無人維子之好</span><br/>
<span class='tline' id='l212' data-llen='4870:4893'>　鄭箋云羔裘豹袪在位卿大夫之服袖口曰袪鄭風</span><br/>
<span class='tline' id='l213' data-llen='4893:4916'>　羔裘豹飾又云邦之司直則知羔裘豹飾其袖卿大</span><br/>
<span class='tline' id='l214' data-llen='4916:4943'><a onclick="displayPageImage('KR1c0016', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4943:4966'>　夫之服也自以我為我人為人居居然無相親愛之</span><br/>
<span class='tline' id='l216' data-llen='4966:4989'>　意居居有倨之意居止也居居盖嚴冷不相親之狀</span><br/>
<span class='tline' id='l217' data-llen='4989:5013'>　豈無他人可事維子之故故舊也其自乃祖乃父以來</span><br/>
<span class='tline' id='l218' data-llen='5013:5036'>　相依承之久而不忍輕去之歟究極也究究言其人</span><br/>
<span class='tline' id='l219' data-llen='5036:5059'>　我截然之極也言嚴冷無以復加也好舊好也是詩</span><br/>
<span class='tline' id='l220' data-llen='5059:5082'>　其家臣所作歟毛詩序謂晉人刺其在位不恤其民</span><br/>
<span class='tline' id='l221' data-llen='5082:5091'>　本詩辭情不然</span><br/>
<span class='tline' id='l222' data-llen='5091:5114'>肅肅鴇羽集于苞栩王事靡盬不能蓺稷黍父母何怙</span><br/>
<span class='tline' id='l223' data-llen='5114:5141'><a onclick="displayPageImage('KR1c0016', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5141:5164'>悠悠蒼天曷其有所肅肅鴇翼集于苞棘王事靡盬不</span><br/>
<span class='tline' id='l225' data-llen='5164:5187'>能蓺黍稷父母何食悠悠蒼天曷其有極肅肅鴇行集</span><br/>
<span class='tline' id='l226' data-llen='5187:5210'>于苞桑王事靡盬不能蓺稻粱父母何嘗悠悠蒼天曷</span><br/>
<span class='tline' id='l227' data-llen='5210:5215'>其有常</span><br/>
<span class='tline' id='l228' data-llen='5215:5238'>　毛詩序曰鴇羽刺時也昭公之後大亂五世君子下</span><br/>
<span class='tline' id='l229' data-llen='5238:5261'>　從征役不得養其父母而作此詩也是詩惟憂念父</span><br/>
<span class='tline' id='l230' data-llen='5261:5284'>　母爾初無刺時之情毛傳曰肅肅鴇羽聲也集止苞</span><br/>
<span class='tline' id='l231' data-llen='5284:5307'>　稹栩杼鴇性不樹止爾雅釋言云苞稹郭云今人呼</span><br/>
<span class='tline' id='l232' data-llen='5307:5334'><a onclick="displayPageImage('KR1c0016', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5334:5365'>　物叢緻者為稹<span class='krp-note'>按原本緻/字脫今補</span>孫炎曰物叢生曰苞齊人名</span><br/>
<span class='tline' id='l234' data-llen='5365:5388'>　曰稹釋木云栩杼郭云柞樹也陸璣疏云今柞櫟也</span><br/>
<span class='tline' id='l235' data-llen='5388:5411'>　其子為皁或言皁斗其殻為汁可以染皁孔䟽云鴇</span><br/>
<span class='tline' id='l236' data-llen='5411:5434'>　鳥連蹄性不樹止樹止則為苦毛傳曰盬不攻緻也</span><br/>
<span class='tline' id='l237' data-llen='5434:5457'>　怙恃也鄭箋云蓺樹也孔䟽云盬與蠱字異義同毛</span><br/>
<span class='tline' id='l238' data-llen='5457:5480'>　傳曰行翮也䟽云以鳥翮之毛有行列也曲禮曰稷</span><br/>
<span class='tline' id='l239' data-llen='5480:5503'>　曰明粢郭璞云今江東人呼粟為粢釋草云虋赤苖</span><br/>
<span class='tline' id='l240' data-llen='5503:5526'>　苞白苖郭璞注云赤苖今之赤粢粟白苗今之白粢</span><br/>
<span class='tline' id='l241' data-llen='5526:5553'><a onclick="displayPageImage('KR1c0016', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5553:5576'>　粟皆好榖靡盬者不蠱壞王事不蠱壞以勤勞故也</span><br/>
<span class='tline' id='l243' data-llen='5576:5599'>　故世以靡盬為勤勞無暇之稱惟勤勞無暇故不及</span><br/>
<span class='tline' id='l244' data-llen='5599:5622'>　種蓺黍稷稻粱今俗語云不能得蓺稷黍既不及蓺</span><br/>
<span class='tline' id='l245' data-llen='5622:5645'>　黍稷則父母何所恃以為食嘗猶食也箋云曷何也</span><br/>
<span class='tline' id='l246' data-llen='5645:5668'>　何時我得其所哉至于極則止矣曷其有極言無極</span><br/>
<span class='tline' id='l247' data-llen='5668:5691'>　則勞役無已常平常也易時復常也周平王常使虢</span><br/>
<span class='tline' id='l248' data-llen='5691:5714'>　公將兵伐曲沃莊伯桓王又使虢仲伐曲沃其以晉</span><br/>
<span class='tline' id='l249' data-llen='5714:5730'>　迫于王畿故王命行焉而有王事</span><br/>
<span class='tline' id='l250' data-llen='5730:5757'><a onclick="displayPageImage('KR1c0016', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5757:5780'>豈曰無衣七兮不如子之衣安且吉兮豈曰無衣六兮</span><br/>
<span class='tline' id='l252' data-llen='5780:5791'>不如子之衣安且燠兮</span><br/>
<span class='tline' id='l253' data-llen='5791:5807'>　　<span class='krp-note'>按此篇永樂/大典缺卷</span></span><br/>
<span class='tline' id='l254' data-llen='5807:5830'>有杕之杜生于道左彼君子兮噬肯適我中心好之曷</span><br/>
<span class='tline' id='l255' data-llen='5830:5853'>飲食之有杕之杜生于道周彼君子兮噬肯來遊中心</span><br/>
<span class='tline' id='l256' data-llen='5853:5861'>好之曷飲食之</span><br/>
<span class='tline' id='l257' data-llen='5861:5884'>　杕杜有華焉況生道左人所逰觀喻晉居五逹之地</span><br/>
<span class='tline' id='l258' data-llen='5884:5907'>　武公始并晉國禮士方急故四方士君子悅之噬肯</span><br/>
<span class='tline' id='l259' data-llen='5907:5934'><a onclick="displayPageImage('KR1c0016', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5934:5957'>　適我噬决然之意噬物必决之故曰噬歟决然欲來</span><br/>
<span class='tline' id='l261' data-llen='5957:5980'>　仕於晉國武公中心好之曰何以飲食之曷何也好</span><br/>
<span class='tline' id='l262' data-llen='5980:6003'>　士之情如此故詩人美之述之而毛詩序曰刺晉武</span><br/>
<span class='tline' id='l263' data-llen='6003:6026'>　公也武公寡特兼其宗族而不求賢以自輔焉者盖</span><br/>
<span class='tline' id='l264' data-llen='6026:6049'>　以生於道左疑其特生孤立之狀故起斯義而二章</span><br/>
<span class='tline' id='l265' data-llen='6049:6072'>　辭情大體不然殊覺有美之之意毛傳亦初無寡特</span><br/>
<span class='tline' id='l266' data-llen='6072:6095'>　之意亦有美意惟衛宏妄起序説盖宏不思華生道</span><br/>
<span class='tline' id='l267' data-llen='6095:6118'>　左人必逰觀之情武公㓕晉則罪矣而得士心此以</span><br/>
<span class='tline' id='l268' data-llen='6118:6145'><a onclick="displayPageImage('KR1c0016', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6145:6168'>　臣美君正也武公并晉二年而卒其勤勞禮士之心</span><br/>
<span class='tline' id='l270' data-llen='6168:6191'>　宜朱遽衰序差繆若此類多矣不可盡信道周周繞</span><br/>
<span class='tline' id='l271' data-llen='6191:6207'>　囬曲處也又周行亦道路之别名</span><br/>
<span class='tline' id='l272' data-llen='6207:6230'>葛生蒙楚蘞蔓于野予美亡此誰與獨處葛生蒙棘蘞</span><br/>
<span class='tline' id='l273' data-llen='6230:6253'>蔓于域予美亡此誰與獨息角枕粲兮錦衾爛兮予美</span><br/>
<span class='tline' id='l274' data-llen='6253:6276'>亡此誰與獨旦夏之日冬之夜百歲之後歸于其居冬</span><br/>
<span class='tline' id='l275' data-llen='6276:6291'>之夜夏之日百歲之後歸于其室</span><br/>
<span class='tline' id='l276' data-llen='6291:6314'>　婦人嫁而從夫所託者夫而已如葛生蒙楚必託楚</span><br/>
<span class='tline' id='l277' data-llen='6314:6341'><a onclick="displayPageImage('KR1c0016', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6341:6364'>　而生如蘞蔓于野必託野而生無楚葛何依無野蔓</span><br/>
<span class='tline' id='l279' data-llen='6364:6387'>　何託楚薪也陸璣䟽曰蘞似栝樓葉盛而細其子正</span><br/>
<span class='tline' id='l280' data-llen='6387:6410'>　黒如燕薁不可食也幽州人謂之烏服今四明亦有</span><br/>
<span class='tline' id='l281' data-llen='6410:6433'>　之謂之老烏服藤有二種有其子白者鄭箋謂所美</span><br/>
<span class='tline' id='l282' data-llen='6433:6456'>　謂君子也予之美者今亡此矣言其夫亡也亡其所</span><br/>
<span class='tline' id='l283' data-llen='6456:6479'>　依託故以葛蘞為喻亡夫則獨處矣誰與處乎言無</span><br/>
<span class='tline' id='l284' data-llen='6479:6502'>　人以伴其幽獨也息休息也夫亡則獨息爾誰與伴</span><br/>
<span class='tline' id='l285' data-llen='6502:6525'>　休息乎夫亡則獨寢以逹旦矣誰與伴寂冷乎誰與</span><br/>
<span class='tline' id='l286' data-llen='6525:6552'><a onclick="displayPageImage('KR1c0016', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6552:6575'>　獨息誰與獨旦皆憂思其夫之情也必曰獨者寡婦</span><br/>
<span class='tline' id='l288' data-llen='6575:6598'>　義當守獨故毎以獨為言夏之日冬之夜毛傳曰長</span><br/>
<span class='tline' id='l289' data-llen='6598:6621'>　也鄭箋云思者於晝夜之長時尤甚居墳墓也又云</span><br/>
<span class='tline' id='l290' data-llen='6621:6644'>　室猶塜壙言此者婦人專一義之至情之盡謂終當</span><br/>
<span class='tline' id='l291' data-llen='6644:6667'>　同穴祔葬也陳風防有鵲巢云誰侜予美此予美指</span><br/>
<span class='tline' id='l292' data-llen='6667:6690'>　其君也盖謂予所美愛者吾君也誰為讒言以侜誑</span><br/>
<span class='tline' id='l293' data-llen='6690:6713'>　吾君聊以彼通此則此予美謂夫也詩序曰葛生刺</span><br/>
<span class='tline' id='l294' data-llen='6713:6736'>　晉獻公也好攻戰則國人多喪矣夫本詩婦思其夫</span><br/>
<span class='tline' id='l295' data-llen='6736:6763'><a onclick="displayPageImage('KR1c0016', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6763:6786'>　也衛宏不知夫婦之道正大故外推其説以及於君</span><br/>
<span class='tline' id='l297' data-llen='6786:6802'>　焉既失詩人之情又失先聖之㫖</span><br/>
<span class='tline' id='l298' data-llen='6802:6825'>采苓采苓首陽之巔人之為言苟亦無信舍旃舍旃苟</span><br/>
<span class='tline' id='l299' data-llen='6825:6848'>亦無然人之為言胡得焉采苦采苦首陽之下人之為</span><br/>
<span class='tline' id='l300' data-llen='6848:6871'>言苟亦無與舍旃舍旃苟亦無然人之為言胡得焉采</span><br/>
<span class='tline' id='l301' data-llen='6871:6894'>葑采葑首陽之東人之為言苟亦無從舍旃舍旃苟亦</span><br/>
<span class='tline' id='l302' data-llen='6894:6905'>無然人之為言胡得焉</span><br/>
<span class='tline' id='l303' data-llen='6905:6928'>　巅補音典因切説文以顚得聲集韻顛典音切王襃</span><br/>
<span class='tline' id='l304' data-llen='6928:6955'><a onclick="displayPageImage('KR1c0016', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6955:6978'>　洞簫賦巓與根叶易林比之解曰耕石山巓費種家</span><br/>
<span class='tline' id='l306' data-llen='6978:7001'>　貧隨之明夷曰日在阜巔鄉昧為昏小人成羣信補</span><br/>
<span class='tline' id='l307' data-llen='7001:7024'>　音斯人切為如字下同葑音封　毛傳曰苓大苦也</span><br/>
<span class='tline' id='l308' data-llen='7024:7047'>　釋文曰即甘草葉似地黄首陽山名也釋草云蘦大</span><br/>
<span class='tline' id='l309' data-llen='7047:7070'>　苦郭璞注云今甘草也據毛傳則苓字訛歟凡詩音</span><br/>
<span class='tline' id='l310' data-llen='7070:7093'>　存字訛者多毛詩序言獻公好聽讒言夫讒言必為</span><br/>
<span class='tline' id='l311' data-llen='7093:7116'>　可采之狀無可采之狀則何以動其君讒言不一以</span><br/>
<span class='tline' id='l312' data-llen='7116:7139'>　利欲誘其君則似蘦之甘以禍患懼其君則似苦既</span><br/>
<span class='tline' id='l313' data-llen='7139:7166'><a onclick="displayPageImage('KR1c0016', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7166:7189'>　以甘誘之又以苦恐之則君無不從其終將痛攻善</span><br/>
<span class='tline' id='l315' data-llen='7189:7212'>　良其厲虐似葑之辛葑芥也其生于山者尤辛辣今</span><br/>
<span class='tline' id='l316' data-llen='7212:7235'>　俚語言人之嚴厲曰辣首陽山在河東之蒲坂縣南</span><br/>
<span class='tline' id='l317' data-llen='7235:7258'>　詩人即所見以入詠山有人君尊高之象曰巓曰下</span><br/>
<span class='tline' id='l318' data-llen='7258:7281'>　曰東亦兼寓意乎讒言不離君之前後左右必隨依</span><br/>
<span class='tline' id='l319' data-llen='7281:7304'>　君意而入之歟詩人忠告曰讒言誠有甘苦可采之</span><br/>
<span class='tline' id='l320' data-llen='7304:7327'>　狀苟亦無據信舍之舍之旃之也然是也苟不以為</span><br/>
<span class='tline' id='l321' data-llen='7327:7350'>　是而舍之則人之為讒言者亦何所得焉無所得則</span><br/>
<span class='tline' id='l322' data-llen='7350:7377'><a onclick="displayPageImage('KR1c0016', 'WYG', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7377:7400'>　止矣茯苓雖生山中而深必掘地深入乃可取此言</span><br/>
<span class='tline' id='l324' data-llen='7400:7423'>　采則非也況苦與葑皆菜則苓者蘦亦菜也故從毛</span><br/>
<span class='tline' id='l325' data-llen='7423:7427'>　傳</span><br/>
</p>
<p><br/>
</p>
  </div>
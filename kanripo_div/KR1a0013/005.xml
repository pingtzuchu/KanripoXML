<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0013', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:196'>　易説卷五</span>
<span class='tline' id='l10' data-llen='196:216'>　　　　　　　　　　　宋　司馬光　撰</span>
<span class='tline' id='l11' data-llen='216:222'>　繫辭上</span>
<span class='tline' id='l12' data-llen='222:245'>　繫辭雜記前聖及孔子解易之語上下以簡帙重大</span>
<span class='tline' id='l13' data-llen='245:251'>　故分之</span>
<span class='tline' id='l14' data-llen='251:261'>天尊地卑乾坤定矣</span>
<span class='tline' id='l15' data-llen='261:273'>　言天地設位則易已著</span>
<span class='tline' id='l16' data-llen='273:299'><a onclick="displayPageImage('KR1a0013', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='299:317'>卑髙以陳貴賤位矣動静有常剛柔㫁矣</span>
<span class='tline' id='l18' data-llen='317:337'>　天地萬物皆有卑高故易之六位亦有貴賤</span>
<span class='tline' id='l19' data-llen='337:351'>方以類聚物以羣分吉凶生矣</span>
<span class='tline' id='l20' data-llen='351:374'>　方道也道同則類聚志異則羣分同則相愛異則相</span>
<span class='tline' id='l21' data-llen='374:390'>　惡愛惡相攻而吉凶生易皆則之</span>
<span class='tline' id='l22' data-llen='390:404'>在天成象在地成形變化見矣</span>
<span class='tline' id='l23' data-llen='404:427'>　象有隠見形有死生猝變漸化互相推移易皆效之</span>
<span class='tline' id='l24' data-llen='427:435'>是故剛柔相摩</span>
<span class='tline' id='l25' data-llen='435:461'><a onclick="displayPageImage('KR1a0013', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='461:472'>　日月寒暑一往一來</span>
<span class='tline' id='l27' data-llen='472:478'>八卦相盪</span>
<span class='tline' id='l28' data-llen='478:489'>　出震成艮迭相推盪</span>
<span class='tline' id='l29' data-llen='489:509'>鼓之以雷霆潤之以風雨日月運行一寒一暑</span>
<span class='tline' id='l30' data-llen='509:531'>　日舒月疾一南一北而寒暑生焉此皆變化之道</span>
<span class='tline' id='l31' data-llen='531:541'>乾道成男坤道成女</span>
<span class='tline' id='l32' data-llen='541:552'>　乾坤變化萬物自成</span>
<span class='tline' id='l33' data-llen='552:562'>乾知大始坤作成物</span>
<span class='tline' id='l34' data-llen='562:588'><a onclick="displayPageImage('KR1a0013', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='588:611'>　知猶主也萬物始生者乾之所主終成者坤之所為</span>
<span class='tline' id='l36' data-llen='611:615'>　也</span>
<span class='tline' id='l37' data-llen='615:625'>乾以易知坤以簡能</span>
<span class='tline' id='l38' data-llen='625:642'>　一以貫之故曰易簡乾言易坤言簡</span>
<span class='tline' id='l39' data-llen='642:652'>易則易知簡則易從</span>
<span class='tline' id='l40' data-llen='652:669'>　情無幽險故易知事不煩苛故易從</span>
<span class='tline' id='l41' data-llen='669:681'>易知則有親易從則有功</span>
<span class='tline' id='l42' data-llen='681:696'>　難知則人不親難從則功不成</span>
<span class='tline' id='l43' data-llen='696:722'><a onclick="displayPageImage('KR1a0013', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='722:734'>有親則可久有功則可大</span>
<span class='tline' id='l45' data-llen='734:751'>　輔之者衆故可久日滋月益故可大</span>
<span class='tline' id='l46' data-llen='751:767'>可久則賢人之徳可大則賢人之業</span>
<span class='tline' id='l47' data-llen='767:778'>　凡勝人者皆謂之賢</span>
<span class='tline' id='l48' data-llen='778:789'>勿簡而天下之理得矣</span>
<span class='tline' id='l49' data-llen='789:803'>　天下之理不能出乾坤之外</span>
<span class='tline' id='l50' data-llen='803:817'>天下之理得而成位乎其中矣</span>
<span class='tline' id='l51' data-llen='817:840'>　此言聖人上觀于天下觀于地中觀萬物而作易也</span>
<span class='tline' id='l52' data-llen='840:866'><a onclick="displayPageImage('KR1a0013', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='866:879'>　易道始于天地終于人事</span>
<span class='tline' id='l54' data-llen='879:887'>　　右第一章</span>
<span class='tline' id='l55' data-llen='887:895'>聖人設卦觀象</span>
<span class='tline' id='l56' data-llen='895:918'>　聖人窮理盡性以至于命欲立有于無統衆于寡故</span>
<span class='tline' id='l57' data-llen='918:929'>　設卦以觀萬物之象</span>
<span class='tline' id='l58' data-llen='929:938'>繫辭焉而明吉凶</span>
<span class='tline' id='l59' data-llen='938:961'>　八卦成列以盡天下之象因而重之變化備矣猶未</span>
<span class='tline' id='l60' data-llen='961:984'>　得與衆共之故聖人復繫以爻彖之辭明言吉凶以</span>
<span class='tline' id='l61' data-llen='984:1010'><a onclick="displayPageImage('KR1a0013', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1010:1014'>　告</span>
<span class='tline' id='l63' data-llen='1014:1024'>剛柔相推而生變化</span>
<span class='tline' id='l64' data-llen='1024:1047'>　爻彖所言者有形之常道猶未足以窮無形之神理</span>
<span class='tline' id='l65' data-llen='1047:1067'>　故復以剛柔相推極變化之數而占事知來</span>
<span class='tline' id='l66' data-llen='1067:1087'>是故吉凶者失得之象也悔吝者憂虞之象也</span>
<span class='tline' id='l67' data-llen='1087:1110'>　得之為吉失之為凶失而知悔凶中之吉也得而可</span>
<span class='tline' id='l68' data-llen='1110:1127'>　恥吉中之凶也事雖小而皆可憂虞</span>
<span class='tline' id='l69' data-llen='1127:1137'>變化者進退之象也</span>
<span class='tline' id='l70' data-llen='1137:1163'><a onclick="displayPageImage('KR1a0013', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1163:1176'>　天地萬物皆有消息盈虚</span>
<span class='tline' id='l72' data-llen='1176:1186'>剛柔者晝夜之象也</span>
<span class='tline' id='l73' data-llen='1186:1197'>　一往一來迭為賓主</span>
<span class='tline' id='l74' data-llen='1197:1208'>六爻之動三極之道也</span>
<span class='tline' id='l75' data-llen='1208:1218'>　天地人至極之道</span>
<span class='tline' id='l76' data-llen='1218:1241'>是故君子所居而安者易之序也所樂而玩者爻之辭</span>
<span class='tline' id='l77' data-llen='1241:1264'>也是故君子居則觀其象而玩其辭動則觀其變而玩</span>
<span class='tline' id='l78' data-llen='1264:1268'>其占</span>
<span class='tline' id='l79' data-llen='1268:1294'><a onclick="displayPageImage('KR1a0013', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1294:1310'>　序上下終始之序動謂有所興為</span>
<span class='tline' id='l81' data-llen='1310:1322'>是以自天祐之吉无不利</span>
<span class='tline' id='l82' data-llen='1322:1330'>　　右第二章</span>
<span class='tline' id='l83' data-llen='1330:1339'>彖者言乎象者也</span>
<span class='tline' id='l84' data-llen='1339:1346'>　物之本體</span>
<span class='tline' id='l85' data-llen='1346:1355'>爻者言乎變者也</span>
<span class='tline' id='l86' data-llen='1355:1362'>　變化云為</span>
<span class='tline' id='l87' data-llen='1362:1373'>吉凶者言乎其失得也</span>
<span class='tline' id='l88' data-llen='1373:1399'><a onclick="displayPageImage('KR1a0013', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1399:1410'>　得道則吉失道則凶</span>
<span class='tline' id='l90' data-llen='1410:1421'>悔吝者言乎其小疵也</span>
<span class='tline' id='l91' data-llen='1421:1431'>　事之可憂虞者也</span>
<span class='tline' id='l92' data-llen='1431:1454'>无咎者善補過也是故列貴賤者存乎位齊小大者存</span>
<span class='tline' id='l93' data-llen='1454:1458'>乎卦</span>
<span class='tline' id='l94' data-llen='1458:1473'>　隂幽禍惡為小陽明福善為大</span>
<span class='tline' id='l95' data-llen='1473:1496'>辯吉凶者存乎辭憂悔吝者存乎介震无咎者存乎悔</span>
<span class='tline' id='l96' data-llen='1496:1516'>是故卦有小大辭有險易辭也者各指其所之</span>
<span class='tline' id='l97' data-llen='1516:1542'><a onclick="displayPageImage('KR1a0013', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1542:1550'>　　右第三章</span>
<span class='tline' id='l99' data-llen='1550:1565'>　示人吉凶大趣使人引而伸之</span>
<span class='tline' id='l100' data-llen='1565:1580'>易與天地準故能彌綸天地之道</span>
<span class='tline' id='l101' data-llen='1580:1603'>　與天地準與天地相似孔穎達曰彌綸彌縫補合經</span>
<span class='tline' id='l102' data-llen='1603:1610'>　綸牽引也</span>
<span class='tline' id='l103' data-llen='1610:1631'>仰以觀于天文俯以察于地理是故知幽明之故</span>
<span class='tline' id='l104' data-llen='1631:1654'>　天文地理皆不能離隂陽五行以其所見揆所不見</span>
<span class='tline' id='l105' data-llen='1654:1665'>　則知幽明之理一也</span>
<span class='tline' id='l106' data-llen='1665:1691'><a onclick="displayPageImage('KR1a0013', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='1691:1703'>原始反終故知死生之説</span>
<span class='tline' id='l108' data-llen='1703:1718'>　物有始必有終人有生必有死</span>
<span class='tline' id='l109' data-llen='1718:1741'>精氣為物游魂為變是故知鬼神之情狀與天地相似</span>
<span class='tline' id='l110' data-llen='1741:1759'>故不違知周乎萬物而道濟天下故不過</span>
<span class='tline' id='l111' data-llen='1759:1782'>　知周萬物無所不知道濟天下無所不利如此則何</span>
<span class='tline' id='l112' data-llen='1782:1788'>　有過差</span>
<span class='tline' id='l113' data-llen='1788:1795'>旁行而不流</span>
<span class='tline' id='l114' data-llen='1795:1813'>　旁行謂觸類而長之不流謂既有典常</span>
<span class='tline' id='l115' data-llen='1813:1839'><a onclick="displayPageImage('KR1a0013', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='1839:1848'>樂天知命故不憂</span>
<span class='tline' id='l117' data-llen='1848:1869'>　知易則吉凶有命惟天所授而樂之夫復何憂</span>
<span class='tline' id='l118' data-llen='1869:1879'>安土敦乎仁故能愛</span>
<span class='tline' id='l119' data-llen='1879:1902'>　介甫曰安土謂不擇地而安之光謂仁者求諸已不</span>
<span class='tline' id='l120' data-llen='1902:1923'>　求諸人安土敦仁則内重而外物輕乃能自愛</span>
<span class='tline' id='l121' data-llen='1923:1934'>範圍天地之化而不過</span>
<span class='tline' id='l122' data-llen='1934:1945'>　範謂則效圍謂周徧</span>
<span class='tline' id='l123' data-llen='1945:1962'>曲成萬物而不遺通乎晝夜之道而知</span>
<span class='tline' id='l124' data-llen='1962:1988'><a onclick="displayPageImage('KR1a0013', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='1988:2005'>　知隂陽通變反復無窮則無所不知</span>
<span class='tline' id='l126' data-llen='2005:2015'>故神无方而易无體</span>
<span class='tline' id='l127' data-llen='2015:2038'>　韓曰神則隂陽不測易則惟變所適光謂神者言其</span>
<span class='tline' id='l128' data-llen='2038:2047'>　化易者言其書</span>
<span class='tline' id='l129' data-llen='2047:2055'>　　右第四章</span>
<span class='tline' id='l130' data-llen='2055:2064'>一隂一陽之謂道</span>
<span class='tline' id='l131' data-llen='2064:2075'>　反復變化無所不通</span>
<span class='tline' id='l132' data-llen='2075:2082'>繼之者善也</span>
<span class='tline' id='l133' data-llen='2082:2108'><a onclick="displayPageImage('KR1a0013', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2108:2131'>　易指吉凶以示人人當從善以去惡就吉而避凶乃</span>
<span class='tline' id='l135' data-llen='2131:2139'>　能繼成其道</span>
<span class='tline' id='l136' data-llen='2139:2146'>成之者性也</span>
<span class='tline' id='l137' data-llen='2146:2162'>　人之性分不同因易而各有成功</span>
<span class='tline' id='l138' data-llen='2162:2178'>仁者見之謂之仁知者見之謂之知</span>
<span class='tline' id='l139' data-llen='2178:2199'>　仁者守其常分知者應變不窮易道兼而有之</span>
<span class='tline' id='l140' data-llen='2199:2215'>百姓日用而不知故君子之道鮮矣</span>
<span class='tline' id='l141' data-llen='2215:2238'>　物之于易猶魚之于水朝夕起居不離于其中而莫</span>
<span class='tline' id='l142' data-llen='2238:2264'><a onclick="displayPageImage('KR1a0013', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2264:2287'>　之能知故夫知易之君子為少韓曰君子體道以為</span>
<span class='tline' id='l144' data-llen='2287:2310'>　用也仁知則滯于所見百姓則日用而不知體斯道</span>
<span class='tline' id='l145' data-llen='2310:2319'>　者不亦鮮矣乎</span>
<span class='tline' id='l146' data-llen='2319:2324'>顯諸仁</span>
<span class='tline' id='l147' data-llen='2324:2331'>　曲成萬物</span>
<span class='tline' id='l148' data-llen='2331:2336'>藏諸用</span>
<span class='tline' id='l149' data-llen='2336:2345'>　韓曰日用不知</span>
<span class='tline' id='l150' data-llen='2345:2357'>鼓萬物而不與聖人同憂</span>
<span class='tline' id='l151' data-llen='2357:2383'><a onclick="displayPageImage('KR1a0013', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='2383:2392'>　振動之而无為</span>
<span class='tline' id='l153' data-llen='2392:2407'>盛徳大業至矣哉富有之謂大業</span>
<span class='tline' id='l154' data-llen='2407:2414'>　廣大悉備</span>
<span class='tline' id='l155' data-llen='2414:2422'>日新之謂盛徳</span>
<span class='tline' id='l156' data-llen='2422:2429'>　其益无方</span>
<span class='tline' id='l157' data-llen='2429:2436'>生生之謂易</span>
<span class='tline' id='l158' data-llen='2436:2447'>　形性相續變化无窮</span>
<span class='tline' id='l159' data-llen='2447:2454'>成象之謂乾</span>
<span class='tline' id='l160' data-llen='2454:2480'><a onclick="displayPageImage('KR1a0013', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='2480:2491'>　見乃謂象乾知大始</span>
<span class='tline' id='l162' data-llen='2491:2498'>效法之謂坤</span>
<span class='tline' id='l163' data-llen='2498:2512'>　制而用之謂之法坤作成物</span>
<span class='tline' id='l164' data-llen='2512:2521'>極數知來之謂占</span>
<span class='tline' id='l165' data-llen='2521:2532'>　錯綜其數遂知來物</span>
<span class='tline' id='l166' data-llen='2532:2539'>通變之謂事</span>
<span class='tline' id='l167' data-llen='2539:2550'>　物各居其所則无事</span>
<span class='tline' id='l168' data-llen='2550:2559'>隂陽不測之謂神</span>
<span class='tline' id='l169' data-llen='2559:2586'><a onclick="displayPageImage('KR1a0013', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='2586:2595'>　可測則不為神</span>
<span class='tline' id='l171' data-llen='2595:2610'>夫易廣矣大矣以言乎逺則不禦</span>
<span class='tline' id='l172' data-llen='2610:2616'>　莫之止</span>
<span class='tline' id='l173' data-llen='2616:2626'>以言乎邇則静而正</span>
<span class='tline' id='l174' data-llen='2626:2640'>　静謂寂然不動正謂貞夫一</span>
<span class='tline' id='l175' data-llen='2640:2652'>以言乎天地之間則備矣</span>
<span class='tline' id='l176' data-llen='2652:2659'>　百物不廢</span>
<span class='tline' id='l177' data-llen='2659:2671'>夫乾其静也專其動也直</span>
<span class='tline' id='l178' data-llen='2671:2698'><a onclick="displayPageImage('KR1a0013', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='2698:2719'>　陽能制隂隂不能制陽故陽之動静得以專直</span>
<span class='tline' id='l180' data-llen='2719:2726'>是以大生焉</span>
<span class='tline' id='l181' data-llen='2726:2734'>　大可以兼廣</span>
<span class='tline' id='l182' data-llen='2734:2746'>夫坤其静也翕其動也闢</span>
<span class='tline' id='l183' data-llen='2746:2757'>　收斂發生和而不唱</span>
<span class='tline' id='l184' data-llen='2757:2764'>是以廣生焉</span>
<span class='tline' id='l185' data-llen='2764:2773'>　廣不可以兼大</span>
<span class='tline' id='l186' data-llen='2773:2796'>廣大配天地變通配四時隂陽之義配日月易簡之善</span>
<span class='tline' id='l187' data-llen='2796:2823'><a onclick="displayPageImage('KR1a0013', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='2823:2828'>配至徳</span>
<span class='tline' id='l189' data-llen='2828:2849'>子曰易其至矣乎夫易聖人所以崇徳而廣業也</span>
<span class='tline' id='l190' data-llen='2849:2859'>　法易簡以成久大</span>
<span class='tline' id='l191' data-llen='2859:2882'>知崇禮卑崇效天卑法地天地設位而易行乎其中矣</span>
<span class='tline' id='l192' data-llen='2882:2894'>　易所以通成知禮之功</span>
<span class='tline' id='l193' data-llen='2894:2904'>成性存存道義之門</span>
<span class='tline' id='l194' data-llen='2904:2927'>　人各有性易能成之存其可存去其可去道義之門</span>
<span class='tline' id='l195' data-llen='2927:2935'>　皆由此塗出</span>
<span class='tline' id='l196' data-llen='2935:2962'><a onclick="displayPageImage('KR1a0013', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='2962:2970'>　　右第五章</span>
<span class='tline' id='l198' data-llen='2970:2987'>聖人有以見天下之賾而擬諸其形容</span>
<span class='tline' id='l199' data-llen='2987:3010'>　賾者精㣲之極致人莫之見聖人必有以見之立形</span>
<span class='tline' id='l200' data-llen='3010:3019'>　于無形而為卦</span>
<span class='tline' id='l201' data-llen='3019:3030'>象其物宜是故謂之象</span>
<span class='tline' id='l202' data-llen='3030:3040'>　物之質性各有宜</span>
<span class='tline' id='l203' data-llen='3040:3061'>聖人有以見天下之動而觀其㑹通以行其典禮</span>
<span class='tline' id='l204' data-llen='3061:3083'>　動雖萬變必有可㑹之地可通之道典禮猶法度</span>
<span class='tline' id='l205' data-llen='3083:3110'><a onclick="displayPageImage('KR1a0013', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='3110:3125'>繫辭焉以㫁其吉凶是故謂之爻</span>
<span class='tline' id='l207' data-llen='3125:3148'>　合其法度則吉違之則凶賾者至理幽㣲無形者也</span>
<span class='tline' id='l208' data-llen='3148:3171'>　故聖人立象所以謂之形容也㑹通交衢也典禮法</span>
<span class='tline' id='l209' data-llen='3171:3194'>　則也聖人以一類萬以要知繁故謂之爻爻者羣動</span>
<span class='tline' id='l210' data-llen='3194:3200'>　之交也</span>
<span class='tline' id='l211' data-llen='3200:3223'>言天下之至賾而不可惡也言天下之至動而不可亂</span>
<span class='tline' id='l212' data-llen='3223:3226'>也</span>
<span class='tline' id='l213' data-llen='3226:3234'>　有條而不紊</span>
<span class='tline' id='l214' data-llen='3234:3261'><a onclick="displayPageImage('KR1a0013', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='3261:3268'>擬之而後言</span>
<span class='tline' id='l216' data-llen='3268:3275'>　擬之于易</span>
<span class='tline' id='l217' data-llen='3275:3282'>議之而後動</span>
<span class='tline' id='l218' data-llen='3282:3289'>　議之于易</span>
<span class='tline' id='l219' data-llen='3289:3298'>擬議以成其變化</span>
<span class='tline' id='l220' data-llen='3298:3305'>　成其龍徳</span>
<span class='tline' id='l221' data-llen='3305:3328'>鶴鳴在隂其子和之我有好爵吾與爾靡之子曰君子</span>
<span class='tline' id='l222' data-llen='3328:3351'>居其室出其言善則千里之外應之況其邇者乎居其</span>
<span class='tline' id='l223' data-llen='3351:3378'><a onclick="displayPageImage('KR1a0013', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='3378:3401'>室出其言不善則千里之外違之況其邇者乎言出乎</span>
<span class='tline' id='l225' data-llen='3401:3424'>身加乎民行發乎邇見乎逺言行君子之樞機樞機之</span>
<span class='tline' id='l226' data-llen='3424:3447'>發榮辱之主也言行君子之所以動天地也可不慎乎</span>
<span class='tline' id='l227' data-llen='3447:3470'>　鶴鳴子和誠信發于中無幽而不應樞機謂得失至</span>
<span class='tline' id='l228' data-llen='3470:3483'>　要言行動天地而況于人</span>
<span class='tline' id='l229' data-llen='3483:3493'>同人先號咷而後笑</span>
<span class='tline' id='l230' data-llen='3493:3516'>　中直求合同之者寡故先憂聖賢相值天下大同故</span>
<span class='tline' id='l231' data-llen='3516:3521'>　後喜</span>
<span class='tline' id='l232' data-llen='3521:3548'><a onclick="displayPageImage('KR1a0013', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='3548:3564'>子曰君子之道或出或處或黙或語</span>
<span class='tline' id='l234' data-llen='3564:3571'>　迹不必同</span>
<span class='tline' id='l235' data-llen='3571:3581'>二人同心其利㫁金</span>
<span class='tline' id='l236' data-llen='3581:3596'>　二人心同至堅可㫁況于衆多</span>
<span class='tline' id='l237' data-llen='3596:3606'>同心之言其臭如蘭</span>
<span class='tline' id='l238' data-llen='3606:3617'>　志同言合芬芳條暢</span>
<span class='tline' id='l239' data-llen='3617:3625'>　　右第六章</span>
<span class='tline' id='l240' data-llen='3625:3648'>初六藉用白茅无咎子曰苟錯諸地而可矣藉之用茅</span>
<span class='tline' id='l241' data-llen='3648:3675'><a onclick="displayPageImage('KR1a0013', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='3675:3698'>何咎之有慎之至也夫茅之為物薄而用可重也慎斯</span>
<span class='tline' id='l243' data-llen='3698:3709'>術也以往其无所失矣</span>
<span class='tline' id='l244' data-llen='3709:3732'>　必言初六者見其以柔處下薄言易有用可重可以</span>
<span class='tline' id='l245' data-llen='3732:3738'>　供神明</span>
<span class='tline' id='l246' data-llen='3738:3761'>勞謙君子有終吉子曰勞而不伐有功而不徳厚之至</span>
<span class='tline' id='l247' data-llen='3761:3784'>也語以其功下人者也徳言盛禮言恭謙也者致恭以</span>
<span class='tline' id='l248' data-llen='3784:3791'>存其位者也</span>
<span class='tline' id='l249' data-llen='3791:3814'>　勞謙君子有終吉雖有功勤不謙則不能保其終徳</span>
<span class='tline' id='l250' data-llen='3814:3841'><a onclick="displayPageImage('KR1a0013', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='3841:3864'>　言盛禮言恭徳愈盛禮愈恭致恭以存其位保其富</span>
<span class='tline' id='l252' data-llen='3864:3868'>　貴</span>
<span class='tline' id='l253' data-llen='3868:3880'>亢龍有悔子曰貴而无位</span>
<span class='tline' id='l254' data-llen='3880:3891'>　仁不能守是為无位</span>
<span class='tline' id='l255' data-llen='3891:3897'>髙而无民</span>
<span class='tline' id='l256' data-llen='3897:3908'>　衆心不附是為无民</span>
<span class='tline' id='l257' data-llen='3908:3918'>賢人在下位而无輔</span>
<span class='tline' id='l258' data-llen='3918:3941'>　雖無道而有賢人為輔猶可以不亡今在下位是无</span>
<span class='tline' id='l259' data-llen='3941:3968'><a onclick="displayPageImage('KR1a0013', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='3968:3973'>　輔也</span>
<span class='tline' id='l261' data-llen='3973:3982'>是以動而有悔也</span>
<span class='tline' id='l262' data-llen='3982:3989'>　守静猶愈</span>
<span class='tline' id='l263' data-llen='3989:4012'>不出戸庭无咎子曰亂之所生也則言語以為階君不</span>
<span class='tline' id='l264' data-llen='4012:4018'>密則失臣</span>
<span class='tline' id='l265' data-llen='4018:4025'>　忠臣不親</span>
<span class='tline' id='l266' data-llen='4025:4033'>臣不密則失身</span>
<span class='tline' id='l267' data-llen='4033:4040'>　陷于罪戮</span>
<span class='tline' id='l268' data-llen='4040:4067'><a onclick="displayPageImage('KR1a0013', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='4067:4086'>幾事不密則害成是以君子慎密而不出也</span>
<span class='tline' id='l270' data-llen='4086:4098'>　事未動而先露則無功</span>
<span class='tline' id='l271' data-llen='4098:4109'>子曰作易者其知盜乎</span>
<span class='tline' id='l272' data-llen='4109:4116'>　知盜之情</span>
<span class='tline' id='l273' data-llen='4116:4139'>易曰負且乘致寇至負也者小人之事也乘也者君子</span>
<span class='tline' id='l274' data-llen='4139:4157'>之器也小人而乘君子之器盜思奪之矣</span>
<span class='tline' id='l275' data-llen='4157:4168'>　徳薄位尊必不能守</span>
<span class='tline' id='l276' data-llen='4168:4179'>上慢下暴盜思伐之矣</span>
<span class='tline' id='l277' data-llen='4179:4206'><a onclick="displayPageImage('KR1a0013', 'WYG', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='4206:4229'>　上慢下暴者慢其上而暴其下也慢上暴下皆所以</span>
<span class='tline' id='l279' data-llen='4229:4236'>　致伐禍也</span>
<span class='tline' id='l280' data-llen='4236:4242'>慢藏誨盜</span>
<span class='tline' id='l281' data-llen='4242:4263'>　守國不謹則敵人取之立身不謹則禍辱乘之</span>
<span class='tline' id='l282' data-llen='4263:4269'>冶容誨淫</span>
<span class='tline' id='l283' data-llen='4269:4280'>　先自敗然後人敗之</span>
<span class='tline' id='l284' data-llen='4280:4294'>易曰負且乘致冦至盜之招也</span>
<span class='tline' id='l285' data-llen='4294:4302'>　　右第七章</span>
<span class='tline' id='l286' data-llen='4302:4329'><a onclick="displayPageImage('KR1a0013', 'WYG', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='4329:4343'>大衍之數五十其用四十有九</span>
<span class='tline' id='l288' data-llen='4343:4366'>　闗子明曰數兆于一生于二極于三此天地人所以</span>
<span class='tline' id='l289' data-llen='4366:4389'>　立也地二天三合而為五其一不用者六來則一去</span>
<span class='tline' id='l290' data-llen='4389:4412'>　也既成則無生也有生于無終必有始既有則無去</span>
<span class='tline' id='l291' data-llen='4412:4435'>　矣既終則始去矣五位皆十衍之極也故曰大衍光</span>
<span class='tline' id='l292' data-llen='4435:4458'>　謂易有太極一之謂也分而為隂陽隂陽之間必有</span>
<span class='tline' id='l293' data-llen='4458:4481'>　中和故夫一衍之則三而小成十而大備小衍之則</span>
<span class='tline' id='l294' data-llen='4481:4504'>　為六大衍之則為五一者數之母也數者一之子也</span>
<span class='tline' id='l295' data-llen='4504:4531'><a onclick="displayPageImage('KR1a0013', 'WYG', '005-17a' );" name="005-17a" class="pb">[005-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='4531:4554'>　母為之主子為之用是故小衍去一而為五行大衍</span>
<span class='tline' id='l297' data-llen='4554:4565'>　去一而為揲蓍之數</span>
<span class='tline' id='l298' data-llen='4565:4588'>分而為二以象兩掛一以象三揲之以四以象四時歸</span>
<span class='tline' id='l299' data-llen='4588:4596'>竒于扐以象閏</span>
<span class='tline' id='l300' data-llen='4596:4611'>　奇者四揲之餘扐者不用之數</span>
<span class='tline' id='l301' data-llen='4611:4623'>五嵗再閏故再扐而後掛</span>
<span class='tline' id='l302' data-llen='4623:4638'>　左右手之扐皆合于所掛之一</span>
<span class='tline' id='l303' data-llen='4638:4643'>天數五</span>
<span class='tline' id='l304' data-llen='4643:4670'><a onclick="displayPageImage('KR1a0013', 'WYG', '005-17b' );" name="005-17b" class="pb">[005-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='4670:4678'>　韓曰五奇也</span>
<span class='tline' id='l306' data-llen='4678:4683'>地數五</span>
<span class='tline' id='l307' data-llen='4683:4691'>　韓曰五耦也</span>
<span class='tline' id='l308' data-llen='4691:4701'>五位相得而各有合</span>
<span class='tline' id='l309' data-llen='4701:4714'>　生成相合為水火木金土</span>
<span class='tline' id='l310' data-llen='4714:4735'>天數二十有五地數三十凡天地之數五十有五</span>
<span class='tline' id='l311' data-llen='4735:4741'>　皆積數</span>
<span class='tline' id='l312' data-llen='4741:4754'>此所以成變化而行鬼神也</span>
<span class='tline' id='l313' data-llen='4754:4781'><a onclick="displayPageImage('KR1a0013', 'WYG', '005-18a' );" name="005-18a" class="pb">[005-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='4781:4792'>乾之策二百一十有六</span>
<span class='tline' id='l315' data-llen='4792:4815'>　老陽一爻九揲三十六策少陽七揲二十八策獨舉</span>
<span class='tline' id='l316' data-llen='4815:4822'>　老取其變</span>
<span class='tline' id='l317' data-llen='4822:4832'>坤之策百四十有四</span>
<span class='tline' id='l318' data-llen='4832:4851'>　老隂六揲二十四策少隂八揲三十二策</span>
<span class='tline' id='l319' data-llen='4851:4863'>凡三百有六十當期之日</span>
<span class='tline' id='l320' data-llen='4863:4883'>二篇之策萬有一千五百二十當萬物之數也</span>
<span class='tline' id='l321' data-llen='4883:4892'>是故四營而成易</span>
<span class='tline' id='l322' data-llen='4892:4919'><a onclick="displayPageImage('KR1a0013', 'WYG', '005-18b' );" name="005-18b" class="pb">[005-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='4919:4932'>　自分而為二至歸奇于扐</span>
<span class='tline' id='l324' data-llen='4932:4941'>十有八變而成卦</span>
<span class='tline' id='l325' data-llen='4941:4950'>　三變而成一爻</span>
<span class='tline' id='l326' data-llen='4950:4973'>八卦而小成引而伸之觸類而長之天下之能事畢矣</span>
<span class='tline' id='l327' data-llen='4973:4984'>　萬物所能之事皆畢</span>
<span class='tline' id='l328' data-llen='4984:5002'>顯道神徳行是故可與酬酢可與祐神矣</span>
<span class='tline' id='l329' data-llen='5002:5010'>　　右第八章</span>
<span class='tline' id='l330' data-llen='5010:5027'>子曰知變化之道者其知神之所為乎</span>
<span class='tline' id='l331' data-llen='5027:5054'><a onclick="displayPageImage('KR1a0013', 'WYG', '005-19a' );" name="005-19a" class="pb">[005-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='5054:5070'>　神之所為變化不測惟易能知之</span>
<span class='tline' id='l333' data-llen='5070:5086'>易有聖人之道四焉以言者尚其辭</span>
<span class='tline' id='l334' data-llen='5086:5094'>　繫辭以盡言</span>
<span class='tline' id='l335' data-llen='5094:5102'>以動者尚其變</span>
<span class='tline' id='l336' data-llen='5102:5113'>　君子動静效易變化</span>
<span class='tline' id='l337' data-llen='5113:5122'>以制器者尚其象</span>
<span class='tline' id='l338' data-llen='5122:5132'>　若舟楫杵臼之類</span>
<span class='tline' id='l339' data-llen='5132:5141'>以卜筮者尚其占</span>
<span class='tline' id='l340' data-llen='5141:5168'><a onclick="displayPageImage('KR1a0013', 'WYG', '005-19b' );" name="005-19b" class="pb">[005-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='5168:5182'>是以君子將有為也將有行也</span>
<span class='tline' id='l342' data-llen='5182:5190'>　為行所以異</span>
<span class='tline' id='l343' data-llen='5190:5213'>問焉而以言其受命也如嚮无有逺近幽深遂知來物</span>
<span class='tline' id='l344' data-llen='5213:5227'>非天下之至精其孰能與于此</span>
<span class='tline' id='l345' data-llen='5227:5246'>參伍以變錯綜其數通其變遂成天地之文</span>
<span class='tline' id='l346' data-llen='5246:5261'>　天有三辰五星地有三正五行</span>
<span class='tline' id='l347' data-llen='5261:5284'>極其數遂定天下之象非天下之至變其孰能與于此</span>
<span class='tline' id='l348' data-llen='5284:5307'>易无思也无為也寂然不動感而遂通天下之故非天</span>
<span class='tline' id='l349' data-llen='5307:5334'><a onclick="displayPageImage('KR1a0013', 'WYG', '005-20a' );" name="005-20a" class="pb">[005-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='5334:5346'>下之至神其孰能與于此</span>
<span class='tline' id='l351' data-llen='5346:5369'>夫易聖人之所以極深而研幾也惟深也故能通天下</span>
<span class='tline' id='l352' data-llen='5369:5373'>之志</span>
<span class='tline' id='l353' data-llen='5373:5379'>　達物情</span>
<span class='tline' id='l354' data-llen='5379:5391'>惟幾也故能成天下之務</span>
<span class='tline' id='l355' data-llen='5391:5408'>　幾者動之㣲慮之于㣲則事無不濟</span>
<span class='tline' id='l356' data-llen='5408:5422'>惟神也故不疾而速不行而至</span>
<span class='tline' id='l357' data-llen='5422:5433'>　感而遂通天下之故</span>
<span class='tline' id='l358' data-llen='5433:5460'><a onclick="displayPageImage('KR1a0013', 'WYG', '005-20b' );" name="005-20b" class="pb">[005-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='5460:5477'>子曰易有聖人之道四焉者此之謂也</span>
<span class='tline' id='l360' data-llen='5477:5485'>　　右第九章</span>
<span class='tline' id='l361' data-llen='5485:5507'>天一地二天三地四天五地六天七地八天九地十</span>
<span class='tline' id='l362' data-llen='5507:5526'>　此天地自然之數所以成變化而行鬼神</span>
<span class='tline' id='l363' data-llen='5526:5549'>子曰夫易何為者也夫易開物成務冒天下之道如斯</span>
<span class='tline' id='l364' data-llen='5549:5572'>而已者也是故聖人以通天下之志以定天下之業以</span>
<span class='tline' id='l365' data-llen='5572:5579'>㫁天下之疑</span>
<span class='tline' id='l366' data-llen='5579:5602'>　開物專示吉凶成務成天下之務冒天下之道包而</span>
<span class='tline' id='l367' data-llen='5602:5629'><a onclick="displayPageImage('KR1a0013', 'WYG', '005-21a' );" name="005-21a" class="pb">[005-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='5629:5634'>　有之</span>
<span class='tline' id='l369' data-llen='5634:5650'>是故蓍之徳圓而神卦之徳方以知</span>
<span class='tline' id='l370' data-llen='5650:5673'>　韓曰圓者運而不窮方者止而有分光謂蓍未形而</span>
<span class='tline' id='l371' data-llen='5673:5690'>　不測故曰神卦已形而變通故曰知</span>
<span class='tline' id='l372' data-llen='5690:5699'>六爻之義易以貢</span>
<span class='tline' id='l373' data-llen='5699:5710'>　發揮變化以進于人</span>
<span class='tline' id='l374' data-llen='5710:5722'>聖人以此洗心退藏于密</span>
<span class='tline' id='l375' data-llen='5722:5741'>　洗心滌諸邪惡存養精明藏密返于無形</span>
<span class='tline' id='l376' data-llen='5741:5768'><a onclick="displayPageImage('KR1a0013', 'WYG', '005-21b' );" name="005-21b" class="pb">[005-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='5768:5776'>吉凶與民同患</span>
<span class='tline' id='l378' data-llen='5776:5783'>　豫以告之</span>
<span class='tline' id='l379' data-llen='5783:5793'>神以知來知以藏往</span>
<span class='tline' id='l380' data-llen='5793:5807'>　藏往謂不知其始所以言往</span>
<span class='tline' id='l381' data-llen='5807:5829'>其孰能與于此哉古之聰明叡知神武而不殺者夫</span>
<span class='tline' id='l382' data-llen='5829:5842'>　韓曰服萬物而不以威刑</span>
<span class='tline' id='l383' data-llen='5842:5865'>是以明于天之道而察于民之故是興神物以前民用</span>
<span class='tline' id='l384' data-llen='5865:5886'>　神物謂蓍龜凡卜中然後用之故曰以前民用</span>
<span class='tline' id='l385' data-llen='5886:5913'><a onclick="displayPageImage('KR1a0013', 'WYG', '005-22a' );" name="005-22a" class="pb">[005-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='5913:5927'>聖人以此齋戒以神明其徳夫</span>
<span class='tline' id='l387' data-llen='5927:5949'>　韓曰洗心曰齋防患曰戒光謂徳盛則合于神明</span>
<span class='tline' id='l388' data-llen='5949:5958'>是故闔戸謂之坤</span>
<span class='tline' id='l389' data-llen='5958:5965'>　坤主收斂</span>
<span class='tline' id='l390' data-llen='5965:5972'>闢戸謂之乾</span>
<span class='tline' id='l391' data-llen='5972:5979'>　陽發生也</span>
<span class='tline' id='l392' data-llen='5979:5995'>一闔一闢謂之變往來不窮謂之通</span>
<span class='tline' id='l393' data-llen='5995:6002'>見乃謂之象</span>
<span class='tline' id='l394' data-llen='6002:6029'><a onclick="displayPageImage('KR1a0013', 'WYG', '005-22b' );" name="005-22b" class="pb">[005-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='6029:6040'>　防象可見而未有形</span>
<span class='tline' id='l396' data-llen='6040:6047'>形乃謂之器</span>
<span class='tline' id='l397' data-llen='6047:6058'>　形質已定各有常分</span>
<span class='tline' id='l398' data-llen='6058:6067'>制而用之謂之法</span>
<span class='tline' id='l399' data-llen='6067:6085'>　各守其分不相為用故聖人制而用之</span>
<span class='tline' id='l400' data-llen='6085:6098'>利用出入民咸用之謂之神</span>
<span class='tline' id='l401' data-llen='6098:6118'>　出外入内無所不用而百姓不知故謂之神</span>
<span class='tline' id='l402' data-llen='6118:6126'>　　右第十章</span>
<span class='tline' id='l403' data-llen='6126:6153'><a onclick="displayPageImage('KR1a0013', 'WYG', '005-23a' );" name="005-23a" class="pb">[005-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='6153:6176'>是故易有太極是生兩儀兩儀生四象四象生八卦八</span>
<span class='tline' id='l405' data-llen='6176:6187'>卦定吉凶吉凶生大業</span>
<span class='tline' id='l406' data-llen='6187:6210'>　易有太極極者中也至也一也凡物之未分混而為</span>
<span class='tline' id='l407' data-llen='6210:6233'>　一者皆為太極兩儀儀匹也分而為二相為匹敵四</span>
<span class='tline' id='l408' data-llen='6233:6256'>　象隂陽復分老少而為二相為匹敵大業富有萬象</span>
<span class='tline' id='l409' data-llen='6256:6279'>　太極者何隂陽混一化之本原也兩儀者何隂陽判</span>
<span class='tline' id='l410' data-llen='6279:6302'>　也四象者何老少分也七九八六卦之端也八卦既</span>
<span class='tline' id='l411' data-llen='6302:6325'>　形吉凶全也萬物皆備大業成也極中也儀匹也太</span>
<span class='tline' id='l412' data-llen='6325:6352'><a onclick="displayPageImage('KR1a0013', 'WYG', '005-23b' );" name="005-23b" class="pb">[005-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='6352:6375'>　極天也乾坤日月也四象五宫也八卦十二辰也六</span>
<span class='tline' id='l414' data-llen='6375:6398'>　十四卦列宿也衆爻三百六十有六度也太極地也</span>
<span class='tline' id='l415' data-llen='6398:6421'>　乾坤山澤也四象四方也八卦九州也六十四卦萬</span>
<span class='tline' id='l416' data-llen='6421:6444'>　國也衆爻都邑也太極嵗也乾坤寒暑也四象四時</span>
<span class='tline' id='l417' data-llen='6444:6467'>　也八卦八節也六十四卦十二月也衆爻三百六旬</span>
<span class='tline' id='l418' data-llen='6467:6490'>　有六日也太極王也乾坤方伯也四象四岳也八卦</span>
<span class='tline' id='l419' data-llen='6490:6513'>　州牧也六十四卦諸侯也衆爻卿大夫士也或問太</span>
<span class='tline' id='l420' data-llen='6513:6536'>　極有形無形曰合之則有離之則無何謂也曰請以</span>
<span class='tline' id='l421' data-llen='6536:6563'><a onclick="displayPageImage('KR1a0013', 'WYG', '005-24a' );" name="005-24a" class="pb">[005-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='6563:6586'>　宫喻夫宫者土木之為也舉土木則無宫矣土木者</span>
<span class='tline' id='l423' data-llen='6586:6609'>　堂墉棟宇也舉堂墉棟宇則無土木矣雖然合而言</span>
<span class='tline' id='l424' data-llen='6609:6619'>　之則宫巍然在矣</span>
<span class='tline' id='l425' data-llen='6619:6642'>　太極者一也物之合也數之元也引而伸之觸類而</span>
<span class='tline' id='l426' data-llen='6642:6665'>　長之則算不能勝也書不能盡也口不能宣也心不</span>
<span class='tline' id='l427' data-llen='6665:6688'>　能窮也掊而聚之歸諸一析而散之萬有一千五百</span>
<span class='tline' id='l428' data-llen='6688:6711'>　二十未始有極也隂陽相違非太極則不成剛柔相</span>
<span class='tline' id='l429' data-llen='6711:6734'>　戾非中正則不行故天下之徳誠衆矣而萃于剛柔</span>
<span class='tline' id='l430' data-llen='6734:6761'><a onclick="displayPageImage('KR1a0013', 'WYG', '005-24b' );" name="005-24b" class="pb">[005-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='6761:6784'>　天下之道誠多矣而㑹于中正剛柔者徳之府中正</span>
<span class='tline' id='l432' data-llen='6784:6807'>　者道之津是故有剛而無中正則暴以亡有柔而無</span>
<span class='tline' id='l433' data-llen='6807:6830'>　中正則邪以消嗚呼中正之于人也其厚矣哉剛者</span>
<span class='tline' id='l434' data-llen='6830:6853'>　抑之柔者掖之不慮而成不思而得不卜而中不筮</span>
<span class='tline' id='l435' data-llen='6853:6876'>　而吉天下同歸而殊塗一致而百慮非中正而何書</span>
<span class='tline' id='l436' data-llen='6876:6899'>　曰沈潛剛克髙明柔克以中正也孔子曰中庸之為</span>
<span class='tline' id='l437' data-llen='6899:6922'>　徳也其至矣乎又曰詩三百一言以蔽之曰思無邪</span>
<span class='tline' id='l438' data-llen='6922:6945'>　易之卦六十有四其爻三百八十有四得之則吉失</span>
<span class='tline' id='l439' data-llen='6945:6972'><a onclick="displayPageImage('KR1a0013', 'WYG', '005-25a' );" name="005-25a" class="pb">[005-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='6972:6995'>　之則凶者其惟中正乎剛夏也柔冬也中春也正秋</span>
<span class='tline' id='l441' data-llen='6995:7018'>　也何謂才曰聰明强勇何謂行曰孝友忠信何謂徳</span>
<span class='tline' id='l442' data-llen='7018:7041'>　曰中和正直何謂道曰逺大高深行以濟才徳以濟</span>
<span class='tline' id='l443' data-llen='7041:7064'>　行道以濟徳是故才而不以行則凶行而不以徳則</span>
<span class='tline' id='l444' data-llen='7064:7083'>　偏徳而不以道則隘四者兼足謂之聖人</span>
<span class='tline' id='l445' data-llen='7083:7106'>　隂陽不相讓五行不相容正也隂陽醇而五行不雜</span>
<span class='tline' id='l446' data-llen='7106:7129'>　中也陽盛則隂㣲隂盛則陽㣲火進則木退土興則</span>
<span class='tline' id='l447' data-llen='7129:7152'>　水衰隂陽之治無少無多五行之守無偏無頗尸之</span>
<span class='tline' id='l448' data-llen='7152:7179'><a onclick="displayPageImage('KR1a0013', 'WYG', '005-25b' );" name="005-25b" class="pb">[005-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='7179:7195'>　者其太極乎故太極之徳一而已</span>
<span class='tline' id='l450' data-llen='7195:7218'>是故法象莫大乎天地變通莫大乎四時縣象著明莫</span>
<span class='tline' id='l451' data-llen='7218:7241'>大乎日月崇髙莫大乎富貴備物致用立成器以為天</span>
<span class='tline' id='l452' data-llen='7241:7264'>下利莫大乎聖人探賾索隠鉤深致逺以定天下之吉</span>
<span class='tline' id='l453' data-llen='7264:7279'>凶成天下之亹亹者莫大乎蓍龜</span>
<span class='tline' id='l454' data-llen='7279:7302'>　富貴富有四海貴為天子備物致用蕃肓萬物以為</span>
<span class='tline' id='l455' data-llen='7302:7325'>　人用立成器以為天下利謂法度也亹亹勉勉也使</span>
<span class='tline' id='l456' data-llen='7325:7333'>　人去凶就吉</span>
<span class='tline' id='l457' data-llen='7333:7360'><a onclick="displayPageImage('KR1a0013', 'WYG', '005-26a' );" name="005-26a" class="pb">[005-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='7360:7383'>是故天生神物聖人則之天地變化聖人效之天垂象</span>
<span class='tline' id='l459' data-llen='7383:7402'>見吉凶聖人象之河出圖洛出書聖人則之</span>
<span class='tline' id='l460' data-llen='7402:7425'>易有四象所以示也繫辭焉所以告也定之以吉凶所</span>
<span class='tline' id='l461' data-llen='7425:7430'>以㫁也</span>
<span class='tline' id='l462' data-llen='7430:7453'>易曰自天祐之吉无不利子曰祐者助也天之所助者</span>
<span class='tline' id='l463' data-llen='7453:7476'>順也人之所助者信也履信思乎順又以尚賢也是以</span>
<span class='tline' id='l464' data-llen='7476:7487'>自天祐之吉无不利也</span>
<span class='tline' id='l465' data-llen='7487:7496'>　　右第十一章</span>
<span class='tline' id='l466' data-llen='7496:7523'><a onclick="displayPageImage('KR1a0013', 'WYG', '005-26b' );" name="005-26b" class="pb">[005-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='7523:7531'>子曰書不盡言</span>
<span class='tline' id='l468' data-llen='7531:7540'>　言有不可書者</span>
<span class='tline' id='l469' data-llen='7540:7557'>言不盡意然則聖人之意其不可見乎</span>
<span class='tline' id='l470' data-llen='7557:7566'>　意有不可言者</span>
<span class='tline' id='l471' data-llen='7566:7577'>子曰聖人立象以盡意</span>
<span class='tline' id='l472' data-llen='7577:7587'>　象能盡言外之意</span>
<span class='tline' id='l473' data-llen='7587:7595'>設卦以盡情偽</span>
<span class='tline' id='l474' data-llen='7595:7604'>　盡萬物之情偽</span>
<span class='tline' id='l475' data-llen='7604:7631'><a onclick="displayPageImage('KR1a0013', 'WYG', '005-27a' );" name="005-27a" class="pb">[005-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='7631:7640'>繫辭焉以盡其言</span>
<span class='tline' id='l477' data-llen='7640:7648'>　盡羣言之要</span>
<span class='tline' id='l478' data-llen='7648:7657'>變而通之以盡利</span>
<span class='tline' id='l479' data-llen='7657:7668'>　若冥豫成有渝无咎</span>
<span class='tline' id='l480' data-llen='7668:7677'>鼓之舞之以盡神</span>
<span class='tline' id='l481' data-llen='7677:7686'>乾坤其易之緼邪</span>
<span class='tline' id='l482' data-llen='7686:7704'>　緼聚也隂陽者易之本體萬物之所聚</span>
<span class='tline' id='l483' data-llen='7704:7717'>乾坤成列而易立乎其中矣</span>
<span class='tline' id='l484' data-llen='7717:7744'><a onclick="displayPageImage('KR1a0013', 'WYG', '005-27b' );" name="005-27b" class="pb">[005-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='7744:7751'>　變而通之</span>
<span class='tline' id='l486' data-llen='7751:7773'>乾坤毁則无以見易易不可見則乾坤或幾乎息矣</span>
<span class='tline' id='l487' data-llen='7773:7781'>　言更相為用</span>
<span class='tline' id='l488' data-llen='7781:7792'>是故形而上者謂之道</span>
<span class='tline' id='l489' data-llen='7792:7815'>　無形之中自然有此至理在天為隂陽在人為仁義</span>
<span class='tline' id='l490' data-llen='7815:7824'>形而下者謂之器</span>
<span class='tline' id='l491' data-llen='7824:7841'>　有形可攷在天為品物在地為禮法</span>
<span class='tline' id='l492' data-llen='7841:7857'>化而裁之謂之變推而行之謂之通</span>
<span class='tline' id='l493' data-llen='7857:7884'><a onclick="displayPageImage('KR1a0013', 'WYG', '005-28a' );" name="005-28a" class="pb">[005-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='7884:7907'>　物久居其所則窮故必變而通之在天為氣節在人</span>
<span class='tline' id='l495' data-llen='7907:7913'>　為明哲</span>
<span class='tline' id='l496' data-llen='7913:7927'>舉而錯之天下之民謂之事業</span>
<span class='tline' id='l497' data-llen='7927:7945'>　易道既成施之天下則為聖人之事業</span>
<span class='tline' id='l498' data-llen='7945:7968'>是故夫象聖人有以見天下之賾而擬諸其形容象其</span>
<span class='tline' id='l499' data-llen='7968:7991'>物宜是故謂之象聖人有以見天下之動而觀其㑹通</span>
<span class='tline' id='l500' data-llen='7991:8014'>以行其典禮繫辭焉以㫁其吉凶是故謂之爻極天下</span>
<span class='tline' id='l501' data-llen='8014:8037'>之賾者存乎卦鼓天下之動者存乎辭化而裁之存乎</span>
<span class='tline' id='l502' data-llen='8037:8064'><a onclick="displayPageImage('KR1a0013', 'WYG', '005-28b' );" name="005-28b" class="pb">[005-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='8064:8074'>變推而行之存乎通</span>
<span class='tline' id='l504' data-llen='8074:8084'>神而明之存乎其人</span>
<span class='tline' id='l505' data-llen='8084:8095'>　苟非其人道不虚行</span>
<span class='tline' id='l506' data-llen='8095:8109'>黙而成之不言而信存乎徳行</span>
<span class='tline' id='l507' data-llen='8109:8120'>　知之非艱行之惟艱</span>
<span class='tline' id='l508' data-llen='8120:8129'>　　右第十二章</span>
<span class='tline' id='l509' data-llen='8129:8132'>　</span>
<span class='tline' id='l510' data-llen='8132:8139'>　易説卷五</span>
</p>
<p>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0013', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:196'>　易説卷六</span><br/>
<span class='tline' id='l10' data-llen='196:216'>　　　　　　　　　　　宋　司馬光　撰</span><br/>
<span class='tline' id='l11' data-llen='216:222'>　繫辭下</span><br/>
<span class='tline' id='l12' data-llen='222:233'>八卦成列象在其中矣</span><br/>
<span class='tline' id='l13' data-llen='233:242'>　萬物之象以備</span><br/>
<span class='tline' id='l14' data-llen='242:253'>因而重之爻在其中矣</span><br/>
<span class='tline' id='l15' data-llen='253:264'>　羣爻大備曲盡無遺</span><br/>
<span class='tline' id='l16' data-llen='264:290'><a onclick="displayPageImage('KR1a0013', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='290:301'>剛柔相推變在其中矣</span><br/>
<span class='tline' id='l18' data-llen='301:308'>　極其變也</span><br/>
<span class='tline' id='l19' data-llen='308:321'>繫辭焉而命之動在其中矣</span><br/>
<span class='tline' id='l20' data-llen='321:334'>　效天下之動因辭而後明</span><br/>
<span class='tline' id='l21' data-llen='334:346'>吉凶悔吝者生乎動者也</span><br/>
<span class='tline' id='l22' data-llen='346:355'>　不動則無得失</span><br/>
<span class='tline' id='l23' data-llen='355:364'>剛柔者立本者也</span><br/>
<span class='tline' id='l24' data-llen='364:371'>　材性有分</span><br/>
<span class='tline' id='l25' data-llen='371:397'><a onclick="displayPageImage('KR1a0013', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='397:406'>變通者趣時者也</span><br/>
<span class='tline' id='l27' data-llen='406:413'>　時異事變</span><br/>
<span class='tline' id='l28' data-llen='413:422'>吉凶者貞勝者也</span><br/>
<span class='tline' id='l29' data-llen='422:438'>　正則吉凶不能動矣故易道貴之</span><br/>
<span class='tline' id='l30' data-llen='438:448'>天地之道貞觀者也</span><br/>
<span class='tline' id='l31' data-llen='448:456'>　以正道示之</span><br/>
<span class='tline' id='l32' data-llen='456:475'>日月之道貞明者也天下之動貞夫一者也</span><br/>
<span class='tline' id='l33' data-llen='475:485'>　于文一止則為正</span><br/>
<span class='tline' id='l34' data-llen='485:511'><a onclick="displayPageImage('KR1a0013', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='511:529'>夫乾確然示人易矣夫坤隤然示人簡矣</span><br/>
<span class='tline' id='l36' data-llen='529:538'>　守夫至正故也</span><br/>
<span class='tline' id='l37' data-llen='538:554'>爻也者效此者也象也者像此者也</span><br/>
<span class='tline' id='l38' data-llen='554:565'>　此效像天地之正道</span><br/>
<span class='tline' id='l39' data-llen='565:577'>爻象動乎内吉凶見乎外</span><br/>
<span class='tline' id='l40' data-llen='577:585'>　以不見為内</span><br/>
<span class='tline' id='l41' data-llen='585:599'>功業見乎變聖人之情見乎辭</span><br/>
<span class='tline' id='l42' data-llen='599:608'>天地之大徳曰生</span><br/>
<span class='tline' id='l43' data-llen='608:634'><a onclick="displayPageImage('KR1a0013', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='634:639'>　日新</span><br/>
<span class='tline' id='l45' data-llen='639:648'>聖人之大寳曰位</span><br/>
<span class='tline' id='l46' data-llen='648:657'>　非位不能濟物</span><br/>
<span class='tline' id='l47' data-llen='657:665'>何以守位曰仁</span><br/>
<span class='tline' id='l48' data-llen='665:677'>　人心歸之乃能保富貴</span><br/>
<span class='tline' id='l49' data-llen='677:685'>何以聚人曰財</span><br/>
<span class='tline' id='l50' data-llen='685:696'>　韓曰財所以資物生</span><br/>
<span class='tline' id='l51' data-llen='696:708'>理財正辭禁民為非曰義</span><br/>
<span class='tline' id='l52' data-llen='708:734'><a onclick="displayPageImage('KR1a0013', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='734:745'>　三者皆當㫁之以義</span><br/>
<span class='tline' id='l54' data-llen='745:753'>　　右第一章</span><br/>
<span class='tline' id='l55' data-llen='753:771'>古者包犧氏之王天下也仰則觀象于天</span><br/>
<span class='tline' id='l56' data-llen='771:779'>　成象之謂乾</span><br/>
<span class='tline' id='l57' data-llen='779:787'>俯則觀法于地</span><br/>
<span class='tline' id='l58' data-llen='787:795'>　效法之謂坤</span><br/>
<span class='tline' id='l59' data-llen='795:806'>觀鳥獸之文與地之宜</span><br/>
<span class='tline' id='l60' data-llen='806:828'>　鳥獸之文若的顙黔喙之類地之宜若剛鹵之類</span><br/>
<span class='tline' id='l61' data-llen='828:854'><a onclick="displayPageImage('KR1a0013', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='854:877'>近取諸身逺取諸物于是始作八卦以通神明之徳以</span><br/>
<span class='tline' id='l63' data-llen='877:884'>類萬物之情</span><br/>
<span class='tline' id='l64' data-llen='884:904'>　情雖萬端而聚之不過健順動入麗陷止説</span><br/>
<span class='tline' id='l65' data-llen='904:921'>作結繩而為罔罟以佃以漁葢取諸離</span><br/>
<span class='tline' id='l66' data-llen='921:944'>包犧氏没神農氏作斵木為耜揉木為耒耒耨之利以</span><br/>
<span class='tline' id='l67' data-llen='944:953'>教天下葢取諸益</span><br/>
<span class='tline' id='l68' data-llen='953:976'>日中為市致天下之民聚天下之貨交易而退各得其</span><br/>
<span class='tline' id='l69' data-llen='976:984'>所葢取諸噬嗑</span><br/>
<span class='tline' id='l70' data-llen='984:1010'><a onclick="displayPageImage('KR1a0013', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1010:1029'>神農氏沒黄帝堯舜氏作通其變使民不倦</span><br/>
<span class='tline' id='l72' data-llen='1029:1040'>　法久必弊為民厭倦</span><br/>
<span class='tline' id='l73' data-llen='1040:1050'>神而化之使民宜之</span><br/>
<span class='tline' id='l74' data-llen='1050:1059'>　變而民莫之知</span><br/>
<span class='tline' id='l75' data-llen='1059:1081'>易窮則變變則通通則久是以自天祐之吉无不利</span><br/>
<span class='tline' id='l76' data-llen='1081:1095'>　聖人守道不守法故能通變</span><br/>
<span class='tline' id='l77' data-llen='1095:1113'>黄帝堯舜垂衣裳而天下治葢取諸乾坤</span><br/>
<span class='tline' id='l78' data-llen='1113:1136'>　取諸乾坤取其上下有分上曰衣下曰裳聖人垂衣</span><br/>
<span class='tline' id='l79' data-llen='1136:1162'><a onclick="displayPageImage('KR1a0013', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1162:1177'>　裳而天下治乾尊坤卑之象也</span><br/>
<span class='tline' id='l81' data-llen='1177:1200'>刳木為舟剡木為楫舟楫之利以濟不通致逺以利天</span><br/>
<span class='tline' id='l82' data-llen='1200:1207'>下葢取諸渙</span><br/>
<span class='tline' id='l83' data-llen='1207:1219'>　取諸渙取其木在水上</span><br/>
<span class='tline' id='l84' data-llen='1219:1237'>服牛乘馬引重致逺以利天下葢取諸隨</span><br/>
<span class='tline' id='l85' data-llen='1237:1251'>重門擊柝以待暴客葢取諸豫</span><br/>
<span class='tline' id='l86' data-llen='1251:1264'>　取諸豫豫怠也柝以警怠</span><br/>
<span class='tline' id='l87' data-llen='1264:1287'>㫁木為杵掘地為臼臼杵之利萬民以濟葢取諸小過</span><br/>
<span class='tline' id='l88' data-llen='1287:1313'><a onclick="displayPageImage('KR1a0013', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1313:1331'>　取諸小過虞仲翔曰取其上動而下止</span><br/>
<span class='tline' id='l90' data-llen='1331:1354'>𢎞木為弧剡木為矢弧矢之利以威天下葢取諸睽</span><br/>
<span class='tline' id='l91' data-llen='1354:1367'>　取諸睽取其先違而後利</span><br/>
<span class='tline' id='l92' data-llen='1367:1390'>上古穴居而野處後世聖人易之以宫室上棟下宇以</span><br/>
<span class='tline' id='l93' data-llen='1390:1400'>待風雨葢取諸大壯</span><br/>
<span class='tline' id='l94' data-llen='1400:1423'>　風雨動物也風雨動于上棟宇健于下大壯之象也</span><br/>
<span class='tline' id='l95' data-llen='1423:1448'>古之𦵏者厚衣之以薪𦵏之中野不封不樹喪期无數</span><br/>
<span class='tline' id='l96' data-llen='1448:1464'>後世聖人易之以棺槨葢取諸大過</span><br/>
<span class='tline' id='l97' data-llen='1464:1490'><a onclick="displayPageImage('KR1a0013', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1490:1513'>　巽木也入也兌説也棺槨衛死者入于土而生者之</span><br/>
<span class='tline' id='l99' data-llen='1513:1526'>　情得以夷懌大過之象也</span><br/>
<span class='tline' id='l100' data-llen='1526:1549'>上古結繩而治後世聖人易之以書契百官以治萬民</span><br/>
<span class='tline' id='l101' data-llen='1549:1557'>以察葢取諸夬</span><br/>
<span class='tline' id='l102' data-llen='1557:1580'>　契者要約也古之要約未有文字相與結繩為識而</span><br/>
<span class='tline' id='l103' data-llen='1580:1603'>　已其後浸相欺背亂不可知故聖人作為書契書契</span><br/>
<span class='tline' id='l104' data-llen='1603:1617'>　既明則是非立決夬之象也</span><br/>
<span class='tline' id='l105' data-llen='1617:1625'>　　右第二章</span><br/>
<span class='tline' id='l106' data-llen='1625:1651'><a onclick="displayPageImage('KR1a0013', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='1651:1659'>是故易者象也</span><br/>
<span class='tline' id='l108' data-llen='1659:1667'>　立象以盡義</span><br/>
<span class='tline' id='l109' data-llen='1667:1674'>象也者像也</span><br/>
<span class='tline' id='l110' data-llen='1674:1682'>　擬諸其形容</span><br/>
<span class='tline' id='l111' data-llen='1682:1688'>彖者材也</span><br/>
<span class='tline' id='l112' data-llen='1688:1696'>　各言其本質</span><br/>
<span class='tline' id='l113' data-llen='1696:1708'>爻也者效天下之動者也</span><br/>
<span class='tline' id='l114' data-llen='1708:1731'>　舉措隨時何謂材材者天賦之分也何謂動動者感</span><br/>
<span class='tline' id='l115' data-llen='1731:1757'><a onclick="displayPageImage('KR1a0013', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='1757:1764'>　物之情也</span><br/>
<span class='tline' id='l117' data-llen='1764:1776'>是故吉凶生而悔吝著也</span><br/>
<span class='tline' id='l118' data-llen='1776:1786'>　吉凶悔吝生乎動</span><br/>
<span class='tline' id='l119' data-llen='1786:1806'>陽卦多隂隂卦多陽其故何也陽卦奇隂卦耦</span><br/>
<span class='tline' id='l120' data-llen='1806:1827'>　陽卦奇一奇二耦凡五隂卦耦一耦二奇凡四</span><br/>
<span class='tline' id='l121' data-llen='1827:1850'>其徳行何也陽一君而二民君子之道也隂二君而一</span><br/>
<span class='tline' id='l122' data-llen='1850:1858'>民小人之道也</span><br/>
<span class='tline' id='l123' data-llen='1858:1880'>　陽一君而二民以寡御衆隂二君而一民無常心</span><br/>
<span class='tline' id='l124' data-llen='1880:1906'><a onclick="displayPageImage('KR1a0013', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='1906:1929'>易曰憧憧往來朋從爾思子曰天下何思何慮天下同</span><br/>
<span class='tline' id='l126' data-llen='1929:1946'>歸而殊塗一致而百慮天下何思何慮</span><br/>
<span class='tline' id='l127' data-llen='1946:1969'>　憧憧心動貌朋類也夫得喪往來物理之常也苟能</span><br/>
<span class='tline' id='l128' data-llen='1969:1992'>　居正以待物則往來不足為之累儻以往來動其心</span><br/>
<span class='tline' id='l129' data-llen='1992:2015'>　則夫物之感人無窮將惟爾所思各以其類而至所</span><br/>
<span class='tline' id='l130' data-llen='2015:2036'>　謂物至而人化物也天下何思何慮皆正夫一</span><br/>
<span class='tline' id='l131' data-llen='2036:2059'>日往則月來月往則日來日月相推而明生焉寒往則</span><br/>
<span class='tline' id='l132' data-llen='2059:2082'>暑來暑往則寒來寒暑相推而嵗成焉往者屈也來者</span><br/>
<span class='tline' id='l133' data-llen='2082:2108'><a onclick="displayPageImage('KR1a0013', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2108:2131'>信也屈信相感而利生焉尺蠖之屈以求信也龍蛇之</span><br/>
<span class='tline' id='l135' data-llen='2131:2138'>蟄以存身也</span><br/>
<span class='tline' id='l136' data-llen='2138:2147'>　皆因屈以致信</span><br/>
<span class='tline' id='l137' data-llen='2147:2157'>精義入神以致用也</span><br/>
<span class='tline' id='l138' data-llen='2157:2180'>　聖人虚一以静存誠素至故能精義入神以致其治</span><br/>
<span class='tline' id='l139' data-llen='2180:2186'>　世之用</span><br/>
<span class='tline' id='l140' data-llen='2186:2196'>利用安身以崇徳也</span><br/>
<span class='tline' id='l141' data-llen='2196:2203'>　先治其本</span><br/>
<span class='tline' id='l142' data-llen='2203:2229'><a onclick="displayPageImage('KR1a0013', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2229:2240'>過此以往未之或知也</span><br/>
<span class='tline' id='l144' data-llen='2240:2250'>　言此聖人之極致</span><br/>
<span class='tline' id='l145' data-llen='2250:2260'>窮神知化徳之盛也</span><br/>
<span class='tline' id='l146' data-llen='2260:2272'>　知化謂修己以安百姓</span><br/>
<span class='tline' id='l147' data-llen='2272:2280'>　　右第三章</span><br/>
<span class='tline' id='l148' data-llen='2280:2303'>易曰困于石據于蒺藜入于其宫不見其妻凶子曰非</span><br/>
<span class='tline' id='l149' data-llen='2303:2326'>所困而困焉名必辱非所據而據焉身必危既辱且危</span><br/>
<span class='tline' id='l150' data-llen='2326:2338'>死期將至妻其可得見耶</span><br/>
<span class='tline' id='l151' data-llen='2338:2364'><a onclick="displayPageImage('KR1a0013', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2364:2387'>　困于石不量力而犯强敵據于蒺藜不度徳而居人</span><br/>
<span class='tline' id='l153' data-llen='2387:2407'>　上入于其宫已所有也不見其妻失其配輔</span><br/>
<span class='tline' id='l154' data-llen='2407:2430'>易曰公用射隼于髙墉之上獲之无不利子曰隼者禽</span><br/>
<span class='tline' id='l155' data-llen='2430:2453'>也弓矢者器也射之者人也君子藏器于身待時而動</span><br/>
<span class='tline' id='l156' data-llen='2453:2476'>何不利之有動而不括是以出而有獲語成器而動者</span><br/>
<span class='tline' id='l157' data-llen='2476:2479'>也</span><br/>
<span class='tline' id='l158' data-llen='2479:2502'>子曰小人不恥不仁不畏不義不見利不勸不威不懲</span><br/>
<span class='tline' id='l159' data-llen='2502:2525'>小懲而大誡此小人之福也易曰屨校滅趾无咎此之</span><br/>
<span class='tline' id='l160' data-llen='2525:2551'><a onclick="displayPageImage('KR1a0013', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='2551:2555'>謂也</span><br/>
<span class='tline' id='l162' data-llen='2555:2578'>　小人之情盡如是小懲而大誡懲其小惡使人戒懼</span><br/>
<span class='tline' id='l163' data-llen='2578:2593'>　不至于大屨校滅趾止之于下</span><br/>
<span class='tline' id='l164' data-llen='2593:2616'>善不積不足以成名惡不積不足以滅身小人以小善</span><br/>
<span class='tline' id='l165' data-llen='2616:2639'>為无益而弗為也以小惡為无傷而弗去也故惡積而</span><br/>
<span class='tline' id='l166' data-llen='2639:2657'>不可掩罪大而不可解易曰何校滅耳凶</span><br/>
<span class='tline' id='l167' data-llen='2657:2680'>　積惡貫盈不得不誅或先告以禍敗終不能聽故曰</span><br/>
<span class='tline' id='l168' data-llen='2680:2686'>　滅耳凶</span><br/>
<span class='tline' id='l169' data-llen='2686:2713'><a onclick="displayPageImage('KR1a0013', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='2713:2736'>子曰危者安其位者也亡者保其存者也亂者有其治</span><br/>
<span class='tline' id='l171' data-llen='2736:2759'>者也是故君子安而不忘危存而不忘亡治而不忘亂</span><br/>
<span class='tline' id='l172' data-llen='2759:2781'>是以身安而國家可保也易曰其亡其亡繫于苞桑</span><br/>
<span class='tline' id='l173' data-llen='2781:2797'>　桑之為物深根而難拔叢生曰苞</span><br/>
<span class='tline' id='l174' data-llen='2797:2820'>子曰徳薄而位尊知小而謀大力小而任重鮮不及矣</span><br/>
<span class='tline' id='l175' data-llen='2820:2840'>易曰鼎折足覆公餗其形渥凶言不勝其任也</span><br/>
<span class='tline' id='l176' data-llen='2840:2859'>　承輔非才覆敗美實其形沾漬喪國亡家</span><br/>
<span class='tline' id='l177' data-llen='2859:2868'>子曰知幾其神乎</span><br/>
<span class='tline' id='l178' data-llen='2868:2895'><a onclick="displayPageImage('KR1a0013', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='2895:2918'>　除惡于未萌銷禍于未形身安而後國治百姓莫知</span><br/>
<span class='tline' id='l180' data-llen='2918:2925'>　其所以然</span><br/>
<span class='tline' id='l181' data-llen='2925:2941'>君子上交不諂下交不瀆其知幾乎</span><br/>
<span class='tline' id='l182' data-llen='2941:2954'>　諂上瀆下亂之所由生也</span><br/>
<span class='tline' id='l183' data-llen='2954:2967'>幾者動之㣲吉之先見者也</span><br/>
<span class='tline' id='l184' data-llen='2967:2975'>　吉下脱凶字</span><br/>
<span class='tline' id='l185' data-llen='2975:2998'>君子見幾而作不俟終日易曰介于石不終日貞吉介</span><br/>
<span class='tline' id='l186' data-llen='2998:3021'>如石焉寧用終日㫁可識矣君子知㣲知彰知柔知剛</span><br/>
<span class='tline' id='l187' data-llen='3021:3048'><a onclick="displayPageImage('KR1a0013', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3048:3054'>萬夫之望</span><br/>
<span class='tline' id='l189' data-llen='3054:3077'>　見幾而作戒在不正故曰正吉萬夫之望衆人望之</span><br/>
<span class='tline' id='l190' data-llen='3077:3083'>　以為表</span><br/>
<span class='tline' id='l191' data-llen='3083:3106'>子曰顔氏之子其殆庶幾乎有不善未嘗不知知之未</span><br/>
<span class='tline' id='l192' data-llen='3106:3122'>嘗復行也易曰不逺復无祇悔元吉</span><br/>
<span class='tline' id='l193' data-llen='3122:3140'>　庶幾庶幾近于道无祇悔韓曰祇大也</span><br/>
<span class='tline' id='l194' data-llen='3140:3163'>天地絪緼萬物化醇男女構精萬物化生易曰三人行</span><br/>
<span class='tline' id='l195' data-llen='3163:3180'>則損一人一人行則得其友言致一也</span><br/>
<span class='tline' id='l196' data-llen='3180:3207'><a onclick="displayPageImage('KR1a0013', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3207:3230'>　天地男女皆一隂一陽相匹敵也三人并進或哲或</span><br/>
<span class='tline' id='l198' data-llen='3230:3253'>　愚莫知適從無以致治雖志在于益而不免于損故</span><br/>
<span class='tline' id='l199' data-llen='3253:3264'>　聖賢相遇一人足矣</span><br/>
<span class='tline' id='l200' data-llen='3264:3276'>子曰君子安其身而後動</span><br/>
<span class='tline' id='l201' data-llen='3276:3287'>　衆附身安乃能兼人</span><br/>
<span class='tline' id='l202' data-llen='3287:3295'>易其心而後語</span><br/>
<span class='tline' id='l203' data-llen='3295:3306'>　彼不我疑言則見信</span><br/>
<span class='tline' id='l204' data-llen='3306:3314'>定其交而後求</span><br/>
<span class='tline' id='l205' data-llen='3314:3341'><a onclick="displayPageImage('KR1a0013', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3341:3352'>　先施恩徳無求不獲</span><br/>
<span class='tline' id='l207' data-llen='3352:3363'>君子修此三者故全也</span><br/>
<span class='tline' id='l208' data-llen='3363:3368'>　無失</span><br/>
<span class='tline' id='l209' data-llen='3368:3378'>危以動則民不與也</span><br/>
<span class='tline' id='l210' data-llen='3378:3392'>　身不能自安他人其誰附之</span><br/>
<span class='tline' id='l211' data-llen='3392:3411'>懼以語則民不應也无交而求則民不與也</span><br/>
<span class='tline' id='l212' data-llen='3411:3434'>　審其所以適人知人之所以求我交者恩相往來之</span><br/>
<span class='tline' id='l213' data-llen='3434:3455'>　謂也已無施于人而欲望人之施人誰與之哉</span><br/>
<span class='tline' id='l214' data-llen='3455:3482'><a onclick="displayPageImage('KR1a0013', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='3482:3493'>莫之與則傷之者至矣</span><br/>
<span class='tline' id='l216' data-llen='3493:3500'>　忿其貪妄</span><br/>
<span class='tline' id='l217' data-llen='3500:3515'>易曰莫益之或擊之立心勿恒凶</span><br/>
<span class='tline' id='l218' data-llen='3515:3528'>　戒其立心勿以貪得為常</span><br/>
<span class='tline' id='l219' data-llen='3528:3536'>　　右第四章</span><br/>
<span class='tline' id='l220' data-llen='3536:3559'>子曰乾坤其易之門邪乾陽物也坤隂物也隂陽合徳</span><br/>
<span class='tline' id='l221' data-llen='3559:3578'>而剛柔有體以體天地之撰以通神明之徳</span><br/>
<span class='tline' id='l222' data-llen='3578:3601'>　易之門易由此出乾坤合徳而剛柔有體交錯而成</span><br/>
<span class='tline' id='l223' data-llen='3601:3628'><a onclick="displayPageImage('KR1a0013', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='3628:3651'>　衆卦然其剛柔各自為體撰故也乾陽物坤隂物凡</span><br/>
<span class='tline' id='l225' data-llen='3651:3674'>　萬物之陽者皆為乾隂者皆為坤乾坤相雜而成六</span><br/>
<span class='tline' id='l226' data-llen='3674:3697'>　子六子者非他也乾坤之雜也乾坤者隂陽之祖也</span><br/>
<span class='tline' id='l227' data-llen='3697:3720'>　隂陽之精騰為日月散為水火鼓為雷風流為山澤</span><br/>
<span class='tline' id='l228' data-llen='3720:3743'>　乾健也坤順也動險止者健之枝也入麗説者順之</span><br/>
<span class='tline' id='l229' data-llen='3743:3766'>　體也夫乾不專于天也坤不專于地也凡事物之健</span><br/>
<span class='tline' id='l230' data-llen='3766:3789'>　者皆乾也順者皆坤也動者皆震也入者皆巽也陷</span><br/>
<span class='tline' id='l231' data-llen='3789:3812'>　者皆坎也麗者皆離也止者皆艮也説者皆兌也夫</span><br/>
<span class='tline' id='l232' data-llen='3812:3839'><a onclick="displayPageImage('KR1a0013', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='3839:3862'>　八卦者事之津物之衢也所以貫三極而體萬物也</span><br/>
<span class='tline' id='l234' data-llen='3862:3882'>其稱名也雜而不越于稽其類其衰世之意耶</span><br/>
<span class='tline' id='l235' data-llen='3882:3905'>　雜而不越雜舉事物以名其卦而皆有倫理不相逾</span><br/>
<span class='tline' id='l236' data-llen='3905:3919'>　越衰世之意世衰則憂患多</span><br/>
<span class='tline' id='l237' data-llen='3919:3933'>夫易彰往而察來而㣲顯闡幽</span><br/>
<span class='tline' id='l238' data-llen='3933:3956'>　既兆為往未至為來顯者㣲之幽者闡之㣲顯闡幽</span><br/>
<span class='tline' id='l239' data-llen='3956:3967'>　者㣲其顯闡其幽也</span><br/>
<span class='tline' id='l240' data-llen='3967:3982'>開而當名辨物正言㫁辭則備矣</span><br/>
<span class='tline' id='l241' data-llen='3982:4009'><a onclick="displayPageImage('KR1a0013', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4009:4032'>　㫁辭謂彖也開釋義類當其卦名辨其爻物正言其</span><br/>
<span class='tline' id='l243' data-llen='4032:4037'>　吉凶</span><br/>
<span class='tline' id='l244' data-llen='4037:4060'>其稱名也小其取類也大其㫖逺其辭文其言曲而中</span><br/>
<span class='tline' id='l245' data-llen='4060:4079'>其事肆而隠因貳以濟民行以明失得之報</span><br/>
<span class='tline' id='l246' data-llen='4079:4089'>　肆謂不可為典要</span><br/>
<span class='tline' id='l247' data-llen='4089:4097'>　　右第五章</span><br/>
<span class='tline' id='l248' data-llen='4097:4108'>易之興也其于中古乎</span><br/>
<span class='tline' id='l249' data-llen='4108:4120'>　易更三聖然後能極深</span><br/>
<span class='tline' id='l250' data-llen='4120:4147'><a onclick="displayPageImage('KR1a0013', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4147:4157'>作易者其有憂患乎</span><br/>
<span class='tline' id='l252' data-llen='4157:4167'>　有憂患則慮事深</span><br/>
<span class='tline' id='l253' data-llen='4167:4190'>是故履徳之基也謙徳之柄也復徳之本也恒徳之固</span><br/>
<span class='tline' id='l254' data-llen='4190:4213'>也損徳之修也益徳之裕也困徳之辨也井徳之地也</span><br/>
<span class='tline' id='l255' data-llen='4213:4220'>巽徳之制也</span><br/>
<span class='tline' id='l256' data-llen='4220:4243'>　履徳之基履禮也進徳必由禮謙徳之柄執而用之</span><br/>
<span class='tline' id='l257' data-llen='4243:4266'>　復徳之本反求諸身損徳之修克己益徳之裕日新</span><br/>
<span class='tline' id='l258' data-llen='4266:4289'>　困徳之辨韓曰困而益明井徳之地韓曰所處不移</span><br/>
<span class='tline' id='l259' data-llen='4289:4316'><a onclick="displayPageImage('KR1a0013', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4316:4338'>　象居得其所也巽徳之制發號施令以為制度也</span><br/>
<span class='tline' id='l261' data-llen='4338:4361'>履和而至謙尊而光復小而辨于物恒雜而不厭損先</span><br/>
<span class='tline' id='l262' data-llen='4361:4384'>難而後易益長裕而不設困窮而通井居其所而遷巽</span><br/>
<span class='tline' id='l263' data-llen='4384:4389'>稱而隠</span><br/>
<span class='tline' id='l264' data-llen='4389:4412'>　履和而至禮之用和為貴至者言事倫之極致復小</span><br/>
<span class='tline' id='l265' data-llen='4412:4435'>　而辨于物韓曰㣲而辨之不逺復也損先難而後易</span><br/>
<span class='tline' id='l266' data-llen='4435:4458'>　韓曰刻損以修身故先難無患故後易困窮而通困</span><br/>
<span class='tline' id='l267' data-llen='4458:4481'>　而不失其所亨井居其所而遷韓曰井居不移而能</span><br/>
<span class='tline' id='l268' data-llen='4481:4508'><a onclick="displayPageImage('KR1a0013', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='4508:4514'>　遷其施</span><br/>
<span class='tline' id='l270' data-llen='4514:4537'>履以和行謙以制禮復以自知恒以一徳損以逺害益</span><br/>
<span class='tline' id='l271' data-llen='4537:4554'>以興利困以寡怨井以辨義巽以行權</span><br/>
<span class='tline' id='l272' data-llen='4554:4577'>　損以逺害損己則人莫之害益以興利興利以益人</span><br/>
<span class='tline' id='l273' data-llen='4577:4600'>　困以寡怨牛悔叔曰困而不失其所亨寡怨者不怨</span><br/>
<span class='tline' id='l274' data-llen='4600:4619'>　天不尤人井以辨義識義所在處之不移</span><br/>
<span class='tline' id='l275' data-llen='4619:4627'>　　右第六章</span><br/>
<span class='tline' id='l276' data-llen='4627:4637'>易之為書也不可逺</span><br/>
<span class='tline' id='l277' data-llen='4637:4664'><a onclick="displayPageImage('KR1a0013', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='4664:4673'>　道不可須臾離</span><br/>
<span class='tline' id='l279' data-llen='4673:4696'>為道也屢遷變動不居周流六虚上下无常剛柔相易</span><br/>
<span class='tline' id='l280' data-llen='4696:4719'>　凡易之六位剛柔迭居二有君上用謙徳之象五有</span><br/>
<span class='tline' id='l281' data-llen='4719:4742'>　臣子居盛位之象五不必專于為君故有箕子之明</span><br/>
<span class='tline' id='l282' data-llen='4742:4760'>　夷二不必專于為臣故有王用享于帝</span><br/>
<span class='tline' id='l283' data-llen='4760:4781'>不可為典要唯變所適其出入以度外内使知懼</span><br/>
<span class='tline' id='l284' data-llen='4781:4804'>　典常要約自内適外為出自外適内為入易出入六</span><br/>
<span class='tline' id='l285' data-llen='4804:4816'>　爻以為人内外之法度</span><br/>
<span class='tline' id='l286' data-llen='4816:4843'><a onclick="displayPageImage('KR1a0013', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='4843:4860'>又明于憂患與故无有師保如臨父母</span><br/>
<span class='tline' id='l288' data-llen='4860:4883'>　故謂事之所以然无有師保自得楷法如臨父母言</span><br/>
<span class='tline' id='l289' data-llen='4883:4889'>　可嚴畏</span><br/>
<span class='tline' id='l290' data-llen='4889:4911'>初率其辭而揆其方既有典常苟非其人道不虚行</span><br/>
<span class='tline' id='l291' data-llen='4911:4926'>易之為書也原始要終以為質也</span><br/>
<span class='tline' id='l292' data-llen='4926:4939'>　易以窮物之終始為本質</span><br/>
<span class='tline' id='l293' data-llen='4939:4950'>六爻相雜惟其時物也</span><br/>
<span class='tline' id='l294' data-llen='4950:4961'>　時異事殊吉凶不同</span><br/>
<span class='tline' id='l295' data-llen='4961:4988'><a onclick="displayPageImage('KR1a0013', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='4988:5011'>其初難知其上易知本末也初辭擬之卒成之終若夫</span><br/>
<span class='tline' id='l297' data-llen='5011:5028'>雜物撰徳辨是與非則非其中爻不備</span><br/>
<span class='tline' id='l298' data-llen='5028:5049'>　雜物撰徳錯綜時物數其徳行中爻謂二至五</span><br/>
<span class='tline' id='l299' data-llen='5049:5072'>噫亦要存亡吉凶則居可知矣知者觀其彖辭剛思過</span><br/>
<span class='tline' id='l300' data-llen='5072:5076'>半矣</span><br/>
<span class='tline' id='l301' data-llen='5076:5083'>　彖統卦徳</span><br/>
<span class='tline' id='l302' data-llen='5083:5091'>　　右第七章</span><br/>
<span class='tline' id='l303' data-llen='5091:5113'>二與四同功而異位其善不同二多譽四多懼近也</span><br/>
<span class='tline' id='l304' data-llen='5113:5140'><a onclick="displayPageImage('KR1a0013', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5140:5161'>　同功韓曰同隂功也多懼韓曰逼近君故多懼</span><br/>
<span class='tline' id='l306' data-llen='5161:5180'>柔之為道不利逺者其要无咎其用柔中也</span><br/>
<span class='tline' id='l307' data-llen='5180:5203'>　柔之為道或以近而多懼或以逺而不利其要在于</span><br/>
<span class='tline' id='l308' data-llen='5203:5220'>　随時適宜不犯于咎以中為用而已</span><br/>
<span class='tline' id='l309' data-llen='5220:5243'>三與五同功而異位三多凶五多功貴賤之等也其柔</span><br/>
<span class='tline' id='l310' data-llen='5243:5250'>危其剛勝邪</span><br/>
<span class='tline' id='l311' data-llen='5250:5273'>易之為書也廣大悉備有天道焉有人道焉有地道焉</span><br/>
<span class='tline' id='l312' data-llen='5273:5293'>兼三才而兩之故六六者非它也三才之道也</span><br/>
<span class='tline' id='l313' data-llen='5293:5320'><a onclick="displayPageImage('KR1a0013', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='5320:5329'>　三才各有隂陽</span><br/>
<span class='tline' id='l315' data-llen='5329:5338'>道有變動故曰爻</span><br/>
<span class='tline' id='l316' data-llen='5338:5349'>　爻以效三才之變動</span><br/>
<span class='tline' id='l317' data-llen='5349:5357'>爻有等故曰物</span><br/>
<span class='tline' id='l318' data-llen='5357:5376'>　上下剛柔各有貴賤等級不同以象萬物</span><br/>
<span class='tline' id='l319' data-llen='5376:5384'>物相雜故曰文</span><br/>
<span class='tline' id='l320' data-llen='5384:5395'>　剛柔相雜然後成文</span><br/>
<span class='tline' id='l321' data-llen='5395:5405'>文不當故吉凶生焉</span><br/>
<span class='tline' id='l322' data-llen='5405:5432'><a onclick="displayPageImage('KR1a0013', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='5432:5443'>　或承或乘有愛有惡</span><br/>
<span class='tline' id='l324' data-llen='5443:5466'>易之興也其當殷之末世周之盛徳邪當文王與紂之</span><br/>
<span class='tline' id='l325' data-llen='5466:5489'>事邪是故其辭危危者使平易者使傾其道甚大百物</span><br/>
<span class='tline' id='l326' data-llen='5489:5508'>不廢懼以終始其要无咎此之謂易之道也</span><br/>
<span class='tline' id='l327' data-llen='5508:5531'>　其辭危惡直醜正實繁有徒易者使傾韓曰易慢易</span><br/>
<span class='tline' id='l328' data-llen='5531:5545'>　也其要无咎福莫長于無禍</span><br/>
<span class='tline' id='l329' data-llen='5545:5553'>　　右第八章</span><br/>
<span class='tline' id='l330' data-llen='5553:5576'>夫乾天下之至健也徳行恒易以知險夫坤天下之至</span><br/>
<span class='tline' id='l331' data-llen='5576:5603'><a onclick="displayPageImage('KR1a0013', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='5603:5614'>順也徳行恒簡以知阻</span><br/>
<span class='tline' id='l333' data-llen='5614:5637'>　乾健坤順各守一徳以生萬物故曰易簡然探賾索</span><br/>
<span class='tline' id='l334' data-llen='5637:5658'>　隠鉤深致逺萬物之情偽不能逃故知險阻也</span><br/>
<span class='tline' id='l335' data-llen='5658:5681'>能説諸心能研諸侯之慮定天下之吉凶成天下之亹</span><br/>
<span class='tline' id='l336' data-llen='5681:5685'>亹者</span><br/>
<span class='tline' id='l337' data-llen='5685:5708'>　王輔嗣略例曰能研諸慮則侯之衍字也人以易能</span><br/>
<span class='tline' id='l338' data-llen='5708:5731'>　言吉凶之所在故悦之知得失之有報故審而行之</span><br/>
<span class='tline' id='l339' data-llen='5731:5751'>是故變化云為吉事有祥象事知器占事知來</span><br/>
<span class='tline' id='l340' data-llen='5751:5778'><a onclick="displayPageImage('KR1a0013', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='5778:5801'>　象事知器以制器者尚其象占事知來以卜筮者尚</span><br/>
<span class='tline' id='l342' data-llen='5801:5824'>　其占韓曰夫變化云為者行其吉事則獲嘉祥之應</span><br/>
<span class='tline' id='l343' data-llen='5824:5847'>　觀其象事則知制器之方玩其占事則覩方來之驗</span><br/>
<span class='tline' id='l344' data-llen='5847:5851'>　也</span><br/>
<span class='tline' id='l345' data-llen='5851:5861'>天地設位聖人成能</span><br/>
<span class='tline' id='l346' data-llen='5861:5884'>　天地能示人法象而不能教也能生成萬物而不能</span><br/>
<span class='tline' id='l347' data-llen='5884:5901'>　治也聖人教而治之以成天地之能</span><br/>
<span class='tline' id='l348' data-llen='5901:5911'>人謀鬼謀百姓與能</span><br/>
<span class='tline' id='l349' data-llen='5911:5938'><a onclick="displayPageImage('KR1a0013', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='5938:5961'>　韓曰鬼謀寄卜筮以攷吉凶也光謂聖人謀之於人</span><br/>
<span class='tline' id='l351' data-llen='5961:5984'>　謀之于鬼以攷失得故舉無不當能如是者則百姓</span><br/>
<span class='tline' id='l352' data-llen='5984:5989'>　與之</span><br/>
<span class='tline' id='l353' data-llen='5989:5996'>八卦以象告</span><br/>
<span class='tline' id='l354' data-llen='5996:6005'>　示以吉凶之象</span><br/>
<span class='tline' id='l355' data-llen='6005:6012'>爻彖以情言</span><br/>
<span class='tline' id='l356' data-llen='6012:6021'>　言其失得之情</span><br/>
<span class='tline' id='l357' data-llen='6021:6033'>剛柔雜居而吉凶可見矣</span><br/>
<span class='tline' id='l358' data-llen='6033:6060'><a onclick="displayPageImage('KR1a0013', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='6060:6075'>　各居其所而不相交則無吉凶</span><br/>
<span class='tline' id='l360' data-llen='6075:6082'>變動以利言</span><br/>
<span class='tline' id='l361' data-llen='6082:6094'>　韓曰變而通之以盡利</span><br/>
<span class='tline' id='l362' data-llen='6094:6101'>吉凶以情遷</span><br/>
<span class='tline' id='l363' data-llen='6101:6123'>　恃吉而驕怠則凶畏凶而戒慎則吉故曰以情遷</span><br/>
<span class='tline' id='l364' data-llen='6123:6146'>是故愛惡相攷而吉凶生逺近相取而悔吝生情偽相</span><br/>
<span class='tline' id='l365' data-llen='6146:6169'>感而利害生凡易之情近而不相得則凶或害之悔且</span><br/>
<span class='tline' id='l366' data-llen='6169:6172'>吝</span><br/>
<span class='tline' id='l367' data-llen='6172:6199'><a onclick="displayPageImage('KR1a0013', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='6199:6206'>　攻猶取也</span><br/>
<span class='tline' id='l369' data-llen='6206:6229'>將叛者其辭慙中心疑者其辭枝吉人之辭寡躁人之</span><br/>
<span class='tline' id='l370' data-llen='6229:6247'>辭多誣善之人其辭游失其守者其辭屈</span><br/>
<span class='tline' id='l371' data-llen='6247:6270'>　辭慙者不能隠其實辭枝者一左一右辭寡者敏于</span><br/>
<span class='tline' id='l372' data-llen='6270:6293'>　行辭多者急求人知辭游者必苟巧飾辭屈者内無</span><br/>
<span class='tline' id='l373' data-llen='6293:6297'>　主</span><br/>
<span class='tline' id='l374' data-llen='6297:6305'>　　右第九章</span><br/>
<span class='tline' id='l375' data-llen='6305:6310'>　説卦</span><br/>
<span class='tline' id='l376' data-llen='6310:6337'><a onclick="displayPageImage('KR1a0013', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='6337:6360'>昔者聖人之作易也幽贊于神明而生蓍參天兩地而</span><br/>
<span class='tline' id='l378' data-llen='6360:6383'>倚數觀變于隂陽而立卦發揮于剛柔而生爻和順于</span><br/>
<span class='tline' id='l379' data-llen='6383:6399'>道徳而理于義窮理盡性以至于命</span><br/>
<span class='tline' id='l380' data-llen='6399:6422'>昔者聖人之作易也將以順性命之理是以立天之道</span><br/>
<span class='tline' id='l381' data-llen='6422:6445'>曰隂與陽立地之道曰柔與剛立人之道曰仁與義兼</span><br/>
<span class='tline' id='l382' data-llen='6445:6468'>三才而兩之故易六畫而成卦分隂分陽迭用柔剛故</span><br/>
<span class='tline' id='l383' data-llen='6468:6476'>易六位而成章</span><br/>
<span class='tline' id='l384' data-llen='6476:6499'>　三才者天陽也地隂也人者隂陽之中也以物言之</span><br/>
<span class='tline' id='l385' data-llen='6499:6526'><a onclick="displayPageImage('KR1a0013', 'WYG', '006-22a' );" name="006-22a" class="pb">[006-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='6526:6549'>　則陽也隂也太極也以事言之則始也壯也究也以</span><br/>
<span class='tline' id='l387' data-llen='6549:6572'>　位言之則下也中也上也三才之中復有隂陽焉故</span><br/>
<span class='tline' id='l388' data-llen='6572:6591'>　因而重之以為六爻而天下之能事畢矣</span><br/>
<span class='tline' id='l389' data-llen='6591:6614'>天地定位山澤通氣雷風相薄水火不相射八卦相錯</span><br/>
<span class='tline' id='l390' data-llen='6614:6630'>數往者順知來者逆是故易逆數也</span><br/>
<span class='tline' id='l391' data-llen='6630:6653'>雷以動之風以散之雨以潤之日以晅之艮以止之兌</span><br/>
<span class='tline' id='l392' data-llen='6653:6666'>以説之乾以君之坤以藏之</span><br/>
<span class='tline' id='l393' data-llen='6666:6689'>帝出乎震齊乎巽相見乎離致役乎坤説言乎兌戰乎</span><br/>
<span class='tline' id='l394' data-llen='6689:6716'><a onclick="displayPageImage('KR1a0013', 'WYG', '006-22b' );" name="006-22b" class="pb">[006-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='6716:6726'>乾勞乎坎成言乎艮</span><br/>
<span class='tline' id='l396' data-llen='6726:6749'>萬物出乎震震東方也齊乎巽巽東南也齊也者言萬</span><br/>
<span class='tline' id='l397' data-llen='6749:6772'>物之潔齊也離也者明也萬物皆相見南方之卦也聖</span><br/>
<span class='tline' id='l398' data-llen='6772:6795'>人南面而聽天下嚮明而治葢取諸此也坤也者地也</span><br/>
<span class='tline' id='l399' data-llen='6795:6818'>萬物皆致養焉故曰致役乎坤兌正秋也萬物之所説</span><br/>
<span class='tline' id='l400' data-llen='6818:6841'>也故曰説言乎兌戰乎乾乾西北之卦也言隂陽相薄</span><br/>
<span class='tline' id='l401' data-llen='6841:6864'>也坎者水也正北方之卦也勞卦也萬物之所歸也故</span><br/>
<span class='tline' id='l402' data-llen='6864:6887'>曰勞乎坎艮東北之卦也萬物之所成終而所成始也</span><br/>
<span class='tline' id='l403' data-llen='6887:6914'><a onclick="displayPageImage('KR1a0013', 'WYG', '006-23a' );" name="006-23a" class="pb">[006-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='6914:6922'>故曰成言乎艮</span><br/>
<span class='tline' id='l405' data-llen='6922:6945'>神也者妙萬物而為言者也動萬物者莫疾乎雷撓萬</span><br/>
<span class='tline' id='l406' data-llen='6945:6968'>物者莫疾乎風燥萬物者莫熯乎火説萬物者莫説乎</span><br/>
<span class='tline' id='l407' data-llen='6968:6991'>澤潤萬物者莫潤乎水終萬物始萬物者莫盛乎艮故</span><br/>
<span class='tline' id='l408' data-llen='6991:7014'>水火相逮雷風不相悖山澤通氣然後能變化既成萬</span><br/>
<span class='tline' id='l409' data-llen='7014:7018'>物也</span><br/>
<span class='tline' id='l410' data-llen='7018:7041'>乾健也坤順也震動也巽入也坎陷也離麗也艮止也</span><br/>
<span class='tline' id='l411' data-llen='7041:7046'>兌説也</span><br/>
<span class='tline' id='l412' data-llen='7046:7073'><a onclick="displayPageImage('KR1a0013', 'WYG', '006-23b' );" name="006-23b" class="pb">[006-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='7073:7096'>乾為馬坤為牛震為龍巽為雞坎為豕離為雉艮為狗</span><br/>
<span class='tline' id='l414' data-llen='7096:7101'>兌為羊</span><br/>
<span class='tline' id='l415' data-llen='7101:7124'>乾為首坤為腹震為足巽為股坎為耳離為目艮為手</span><br/>
<span class='tline' id='l416' data-llen='7124:7129'>兌為口</span><br/>
<span class='tline' id='l417' data-llen='7129:7152'>乾天也故稱乎父坤地也故稱乎母震一索而得男故</span><br/>
<span class='tline' id='l418' data-llen='7152:7175'>謂之長男巽一索而得女故謂之長女坎再索而得男</span><br/>
<span class='tline' id='l419' data-llen='7175:7198'>故謂之中男離再索而得女故謂之中女艮三索而得</span><br/>
<span class='tline' id='l420' data-llen='7198:7217'>男故謂之少男兌三索而得女故謂之少女</span><br/>
<span class='tline' id='l421' data-llen='7217:7244'><a onclick="displayPageImage('KR1a0013', 'WYG', '006-24a' );" name="006-24a" class="pb">[006-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='7244:7267'>乾為天為圜為君為父為玉為金為寒為冰為大赤為</span><br/>
<span class='tline' id='l423' data-llen='7267:7283'>良馬為老馬為瘠馬為駁馬為木果</span><br/>
<span class='tline' id='l424' data-llen='7283:7306'>坤為地為母為布為釡為吝嗇為均為子母牛為大輿</span><br/>
<span class='tline' id='l425' data-llen='7306:7320'>為文為衆為柄其于地也為黒</span><br/>
<span class='tline' id='l426' data-llen='7320:7344'>震為雷為龍為𤣥黄為旉為大塗為長子為決躁為蒼</span><br/>
<span class='tline' id='l427' data-llen='7344:7367'>筤竹為萑葦其于馬也為善鳴為馽足為作足為的顙</span><br/>
<span class='tline' id='l428' data-llen='7367:7383'>其于稼也為反生其究為健為蕃鮮</span><br/>
<span class='tline' id='l429' data-llen='7383:7406'>巽為木為風為長女為繩直為工為白為長為髙為進</span><br/>
<span class='tline' id='l430' data-llen='7406:7433'><a onclick="displayPageImage('KR1a0013', 'WYG', '006-24b' );" name="006-24b" class="pb">[006-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='7433:7456'>退為不果為臭其于人也為寡髪為廣顙為多白眼為</span><br/>
<span class='tline' id='l432' data-llen='7456:7468'>近利市三倍其究為躁卦</span><br/>
<span class='tline' id='l433' data-llen='7468:7491'>坎為水為溝瀆為隠伏為矯輮為弓輪其于人也為加</span><br/>
<span class='tline' id='l434' data-llen='7491:7514'>憂為心病為耳痛為血卦為赤其于馬也為羙脊為亟</span><br/>
<span class='tline' id='l435' data-llen='7514:7537'>心為下首為薄蹄為曳其于輿也為多眚為通為月為</span><br/>
<span class='tline' id='l436' data-llen='7537:7548'>盜其于木也為堅多心</span><br/>
<span class='tline' id='l437' data-llen='7548:7571'>離為火為日為電為中女為甲胄為戈兵其于人也為</span><br/>
<span class='tline' id='l438' data-llen='7571:7594'>大腹為乾卦為鼈為蠏為蠃為蚌為龜其于木也為科</span><br/>
<span class='tline' id='l439' data-llen='7594:7621'><a onclick="displayPageImage('KR1a0013', 'WYG', '006-25a' );" name="006-25a" class="pb">[006-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='7621:7625'>上槁</span><br/>
<span class='tline' id='l441' data-llen='7625:7648'>　坎陽也而為月離隂也而為日何也日者至陽之精</span><br/>
<span class='tline' id='l442' data-llen='7648:7671'>　也月者至隂之精也坎北方也隂之極也隂極則陽</span><br/>
<span class='tline' id='l443' data-llen='7671:7694'>　生其中矣離南方也陽之極也陽極則隂生其中矣</span><br/>
<span class='tline' id='l444' data-llen='7694:7712'>　故坎離者隂陽之交際變化之本原也</span><br/>
<span class='tline' id='l445' data-llen='7712:7735'>艮為山為徑路為小石為門闕為果蓏為閽寺為指為</span><br/>
<span class='tline' id='l446' data-llen='7735:7753'>狗為鼠為黔喙之屬其于木也為堅多節</span><br/>
<span class='tline' id='l447' data-llen='7753:7776'>兌為澤為少女為巫為口舌為毁折為附決其于地也</span><br/>
<span class='tline' id='l448' data-llen='7776:7803'><a onclick="displayPageImage('KR1a0013', 'WYG', '006-25b' );" name="006-25b" class="pb">[006-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='7803:7812'>為剛鹵為妾為羊</span><br/>
<span class='tline' id='l450' data-llen='7812:7817'>　序卦</span><br/>
<span class='tline' id='l451' data-llen='7817:7840'>有天地然後萬物生焉盈天地之間者唯萬物故受之</span><br/>
<span class='tline' id='l452' data-llen='7840:7863'>以屯屯者盈也屯者物之始生也物生必蒙故受之以</span><br/>
<span class='tline' id='l453' data-llen='7863:7886'>蒙蒙者蒙也物之稺也物稺不可不養也故受之以需</span><br/>
<span class='tline' id='l454' data-llen='7886:7909'>需者飲食之道也飲食必有訟故受之以訟訟必有衆</span><br/>
<span class='tline' id='l455' data-llen='7909:7932'>起故受之以師師者衆也衆必有所比故受之以比比</span><br/>
<span class='tline' id='l456' data-llen='7932:7955'>者比也比必有所畜故受之以小畜物畜然後有禮故</span><br/>
<span class='tline' id='l457' data-llen='7955:7982'><a onclick="displayPageImage('KR1a0013', 'WYG', '006-26a' );" name="006-26a" class="pb">[006-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='7982:8005'>受之以履履而泰然後安故受之以泰泰者通也物不</span><br/>
<span class='tline' id='l459' data-llen='8005:8028'>可以終通故受之以否物不可以終否故受之以同人</span><br/>
<span class='tline' id='l460' data-llen='8028:8051'>與人同者物必歸焉故受之以大有有大者不可以盈</span><br/>
<span class='tline' id='l461' data-llen='8051:8074'>故受之以謙有大而能謙必豫故受之以豫豫必有隨</span><br/>
<span class='tline' id='l462' data-llen='8074:8097'>故受之以隨以喜隨人者必有事故受之以蠱蠱者事</span><br/>
<span class='tline' id='l463' data-llen='8097:8120'>也有事而後可大故受之以臨臨者大也物大然後可</span><br/>
<span class='tline' id='l464' data-llen='8120:8143'>觀故受之以觀可觀而後有所合故受之以噬嗑嗑者</span><br/>
<span class='tline' id='l465' data-llen='8143:8166'>合也物不可以苟合而已故受之以賁賁者飾也致飾</span><br/>
<span class='tline' id='l466' data-llen='8166:8193'><a onclick="displayPageImage('KR1a0013', 'WYG', '006-26b' );" name="006-26b" class="pb">[006-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='8193:8216'>然後亨則盡矣故受之以剥剥者剥也物不可以終盡</span><br/>
<span class='tline' id='l468' data-llen='8216:8239'>剥窮上反下故受之以復復則不妄矣故受之以无妄</span><br/>
<span class='tline' id='l469' data-llen='8239:8262'>有无妄然後可畜故受之以大畜物畜然後可養故受</span><br/>
<span class='tline' id='l470' data-llen='8262:8285'>之以頤頤者養也不養則不可動故受之以大過物不</span><br/>
<span class='tline' id='l471' data-llen='8285:8308'>可以終過故受之以坎坎者陷也陷必有所麗故受之</span><br/>
<span class='tline' id='l472' data-llen='8308:8316'>以離離者麗也</span><br/>
<span class='tline' id='l473' data-llen='8316:8339'>有天地然後有萬物有萬物然後有男女有男女然後</span><br/>
<span class='tline' id='l474' data-llen='8339:8362'>有夫婦有夫婦然後有父子有父子然後有君臣有君</span><br/>
<span class='tline' id='l475' data-llen='8362:8389'><a onclick="displayPageImage('KR1a0013', 'WYG', '006-27a' );" name="006-27a" class="pb">[006-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='8389:8412'>臣然後有上下有上下然後禮義有所錯夫婦之道不</span><br/>
<span class='tline' id='l477' data-llen='8412:8435'>可以不久也故受之以恒恒者久也物不可以久居其</span><br/>
<span class='tline' id='l478' data-llen='8435:8458'>所故受之以遯遯者退也物不可以終遯故受之以大</span><br/>
<span class='tline' id='l479' data-llen='8458:8481'>壯物不可以終壯故受之以晉晉者進也進必有所傷</span><br/>
<span class='tline' id='l480' data-llen='8481:8504'>故受之以明夷夷者傷也傷于外者必反其家故受之</span><br/>
<span class='tline' id='l481' data-llen='8504:8527'>以家人家道窮必乖故受之以睽睽者乖也乖必有難</span><br/>
<span class='tline' id='l482' data-llen='8527:8550'>故受之以蹇蹇者難也物不可以終難故受之以解解</span><br/>
<span class='tline' id='l483' data-llen='8550:8573'>者緩也緩必有所失故受之以損損而不已必益故受</span><br/>
<span class='tline' id='l484' data-llen='8573:8600'><a onclick="displayPageImage('KR1a0013', 'WYG', '006-27b' );" name="006-27b" class="pb">[006-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='8600:8623'>之以益益而不已必決故受之以夬夬者決也決必有</span><br/>
<span class='tline' id='l486' data-llen='8623:8646'>所遇故受之以姤姤者遇也物相遇而後聚故受之以</span><br/>
<span class='tline' id='l487' data-llen='8646:8669'>萃萃者聚也聚而上者謂之升故受之以升升而不已</span><br/>
<span class='tline' id='l488' data-llen='8669:8692'>必困故受之以困困乎上者必反下故受之以井井道</span><br/>
<span class='tline' id='l489' data-llen='8692:8715'>不可不革故受之以革革物者莫若鼎故受之以鼎主</span><br/>
<span class='tline' id='l490' data-llen='8715:8738'>器者莫若長子故受之以震震者動也物不可以終動</span><br/>
<span class='tline' id='l491' data-llen='8738:8761'>止之故受之以艮艮者止也物不可以終止故受之以</span><br/>
<span class='tline' id='l492' data-llen='8761:8784'>漸漸者進也進必有所歸故受之以歸妹得其所歸者</span><br/>
<span class='tline' id='l493' data-llen='8784:8811'><a onclick="displayPageImage('KR1a0013', 'WYG', '006-28a' );" name="006-28a" class="pb">[006-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='8811:8834'>必大故受之以豐豐者大也窮大者必失其居故受之</span><br/>
<span class='tline' id='l495' data-llen='8834:8857'>以旅旅而無所容故受之以巽巽者入也入而後説之</span><br/>
<span class='tline' id='l496' data-llen='8857:8880'>故受之以兌兌者説也説而後散之故受之以渙渙者</span><br/>
<span class='tline' id='l497' data-llen='8880:8903'>離也物不可以終離故受之以節節而信之故受之以</span><br/>
<span class='tline' id='l498' data-llen='8903:8926'>中孚有其信者必行之故受之以小過有過物者必濟</span><br/>
<span class='tline' id='l499' data-llen='8926:8947'>故受之以既濟物不可窮也故受之以未濟終焉</span><br/>
<span class='tline' id='l500' data-llen='8947:8953'>　雜卦傳</span><br/>
<span class='tline' id='l501' data-llen='8953:8976'>乾剛坤柔比樂師憂臨觀之義或與或求屯見而不失</span><br/>
<span class='tline' id='l502' data-llen='8976:9003'><a onclick="displayPageImage('KR1a0013', 'WYG', '006-28b' );" name="006-28b" class="pb">[006-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='9003:9026'>其居蒙雜而著震起也艮止也損益盛衰之始也大畜</span><br/>
<span class='tline' id='l504' data-llen='9026:9049'>時也无妄災也萃聚而升不來也謙輕而豫怠也噬嗑</span><br/>
<span class='tline' id='l505' data-llen='9049:9072'>食也賁无色也兌見而巽伏也隨無故也蠱則飭也剝</span><br/>
<span class='tline' id='l506' data-llen='9072:9095'>爛也復反也晉晝也明夷誅也井通而困相遇也咸速</span><br/>
<span class='tline' id='l507' data-llen='9095:9118'>也恒久也渙離也節止也解緩也蹇難也睽外也家人</span><br/>
<span class='tline' id='l508' data-llen='9118:9141'>内也否泰反其類也大壯則止遯則退也大有衆也同</span><br/>
<span class='tline' id='l509' data-llen='9141:9164'>人親也革去故也鼎取新也小過過也中孚信也豐多</span><br/>
<span class='tline' id='l510' data-llen='9164:9187'>故也親寡旅也離上而坎下也小畜寡也履不處也需</span><br/>
<span class='tline' id='l511' data-llen='9187:9214'><a onclick="displayPageImage('KR1a0013', 'WYG', '006-29a' );" name="006-29a" class="pb">[006-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='9214:9237'>不進也訟不親也大過顛也姤遇也柔遇剛也漸女歸</span><br/>
<span class='tline' id='l513' data-llen='9237:9260'>待男行也頤養正也既濟定也歸妹女之終也未濟男</span><br/>
<span class='tline' id='l514' data-llen='9260:9288'>之窮也夬決也剛決柔也君子道長小人道憂也<span class='krp-note'>案序/卦説</span></span><br/>
<span class='tline' id='l515' data-llen='9288:9300'><span class='krp-note'>雜卦説竝/原本缺</span></span><br/>
<span class='tline' id='l516' data-llen='9300:9303'>　</span><br/>
<span class='tline' id='l517' data-llen='9303:9306'>　</span><br/>
<span class='tline' id='l518' data-llen='9306:9309'>　</span><br/>
<span class='tline' id='l519' data-llen='9309:9312'>　</span><br/>
<span class='tline' id='l520' data-llen='9312:9339'><a onclick="displayPageImage('KR1a0013', 'WYG', '006-29b' );" name="006-29b" class="pb">[006-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='9339:9342'>　</span><br/>
<span class='tline' id='l522' data-llen='9342:9345'>　</span><br/>
<span class='tline' id='l523' data-llen='9345:9348'>　</span><br/>
<span class='tline' id='l524' data-llen='9348:9351'>　</span><br/>
<span class='tline' id='l525' data-llen='9351:9354'>　</span><br/>
<span class='tline' id='l526' data-llen='9354:9357'>　</span><br/>
<span class='tline' id='l527' data-llen='9357:9360'>　</span><br/>
<span class='tline' id='l528' data-llen='9360:9367'>　易説卷六</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0011', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:210'>　易數鈎隠圖卷上　　　　宋　劉牧　撰</span>
<span class='tline' id='l10' data-llen='210:219'>　　　太極第一</span>
<span class='tline' id='l11' data-llen='219:222'>　</span>
<span class='tline' id='l12' data-llen='222:225'>　</span>
<span class='tline' id='l13' data-llen='225:228'>　</span>
<span class='tline' id='l14' data-llen='228:231'>　</span>
<span class='tline' id='l15' data-llen='231:234'>　</span>
<span class='tline' id='l16' data-llen='234:260'><a onclick="displayPageImage('KR1a0011', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='260:283'>太極無數與象今以二儀之氣混而為一以畫之蓋欲</span>
<span class='tline' id='l18' data-llen='283:293'>明二儀所從而生也</span>
<span class='tline' id='l19' data-llen='293:319'><a onclick="displayPageImage('KR1a0011', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span>
<span class='tline' id='l20' data-llen='319:322'>　</span>
<span class='tline' id='l21' data-llen='322:325'>　</span>
<span class='tline' id='l22' data-llen='325:328'>　</span>
<span class='tline' id='l23' data-llen='328:331'>　</span>
<span class='tline' id='l24' data-llen='331:334'>　</span>
<span class='tline' id='l25' data-llen='334:337'>　</span>
<span class='tline' id='l26' data-llen='337:340'>　</span>
<span class='tline' id='l27' data-llen='340:343'>　</span>
<span class='tline' id='l28' data-llen='343:369'><a onclick="displayPageImage('KR1a0011', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span>
<span class='tline' id='l29' data-llen='369:372'>　</span>
<span class='tline' id='l30' data-llen='372:395'>經曰易有太極是生兩儀太極者一氣也天地未分之</span>
<span class='tline' id='l31' data-llen='395:418'>前元氣混而為一一氣所判是曰兩儀易不云乎天地</span>
<span class='tline' id='l32' data-llen='418:441'>而云兩儀者何也蓋以兩儀則二氣始分天地則形象</span>
<span class='tline' id='l33' data-llen='441:464'>斯著以其始分兩體之儀故謂之兩儀也何以明其然</span>
<span class='tline' id='l34' data-llen='464:487'>略試論之夫氣之上者輕清氣之下者重濁輕清而圓</span>
<span class='tline' id='l35' data-llen='487:510'>者天之象也重濁而方者地之象也兹乃上下未交之</span>
<span class='tline' id='l36' data-llen='510:533'>時但分其儀象耳若二氣交則天一下而生水地二上</span>
<span class='tline' id='l37' data-llen='533:556'>而生火此則形之始也五行既備而生動植焉所謂在</span>
<span class='tline' id='l38' data-llen='556:582'><a onclick="displayPageImage('KR1a0011', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span>
<span class='tline' id='l39' data-llen='582:605'>天成象在地成形也則知兩儀乃天地之象天地乃兩</span>
<span class='tline' id='l40' data-llen='605:628'>儀之體爾今畫天左旋者取天一天三之位也畫地右</span>
<span class='tline' id='l41' data-llen='628:651'>動者取地二地四之位也分而各其處者蓋明上下未</span>
<span class='tline' id='l42' data-llen='651:657'>交之象也</span>
<span class='tline' id='l43' data-llen='657:683'><a onclick="displayPageImage('KR1a0011', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span>
<span class='tline' id='l44' data-llen='683:706'>天一地二天三地四此四象生數也至於天五則居中</span>
<span class='tline' id='l45' data-llen='706:729'>而主乎變化不知何物也强名曰中和之氣不知所以</span>
<span class='tline' id='l46' data-llen='729:752'>然而然也交接乎天地之氣成就乎五行之質彌綸錯</span>
<span class='tline' id='l47' data-llen='752:775'>綜無所不周三才之道既備退藏於宻寂然无事兹所</span>
<span class='tline' id='l48' data-llen='775:798'>謂隂陽不測之謂神者也經雖云四象生八卦然須三</span>
<span class='tline' id='l49' data-llen='798:821'>五之變易備七八九六之成數而後能生八卦而定位</span>
<span class='tline' id='l50' data-llen='821:824'>矣</span>
<span class='tline' id='l51' data-llen='824:850'><a onclick="displayPageImage('KR1a0011', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span>
<span class='tline' id='l52' data-llen='850:873'>或問曰天地之數何以由天五而生變化答曰天地之</span>
<span class='tline' id='l53' data-llen='873:896'>生數足所以生變化也天地之數十有五自天一至天</span>
<span class='tline' id='l54' data-llen='896:919'>五凡十五數也天一天三天五成九此陽之數也故乾</span>
<span class='tline' id='l55' data-llen='919:942'>元用九地二地四成六此隂之數也故坤元用六兼五</span>
<span class='tline' id='l56' data-llen='942:965'>行之成數四十合而為五十有五備天地之極數也所</span>
<span class='tline' id='l57' data-llen='965:976'>以能成變化而行鬼神</span>
<span class='tline' id='l58' data-llen='976:1002'><a onclick="displayPageImage('KR1a0011', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l60' data-llen='1004:1030'><a onclick="displayPageImage('KR1a0011', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span>
<span class='tline' id='l61' data-llen='1030:1033'>　</span>
<span class='tline' id='l62' data-llen='1033:1036'>　</span>
<span class='tline' id='l63' data-llen='1036:1039'>　</span>
<span class='tline' id='l64' data-llen='1039:1042'>　</span>
<span class='tline' id='l65' data-llen='1042:1045'>　</span>
<span class='tline' id='l66' data-llen='1045:1048'>　</span>
<span class='tline' id='l67' data-llen='1048:1051'>　</span>
<span class='tline' id='l68' data-llen='1051:1054'>　</span>
<span class='tline' id='l69' data-llen='1054:1080'><a onclick="displayPageImage('KR1a0011', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span>
<span class='tline' id='l70' data-llen='1080:1103'>經曰參伍以變錯綜其數通其變遂成天地之文極其</span>
<span class='tline' id='l71' data-llen='1103:1126'>數遂定天下之象義曰參合也伍為偶配也為天五合</span>
<span class='tline' id='l72' data-llen='1126:1149'>配天一下生地六之類是也以通其變化交錯而成四</span>
<span class='tline' id='l73' data-llen='1149:1172'>象八卦之數也成天地之文者為隂陽交而著其文理</span>
<span class='tline' id='l74' data-llen='1172:1195'>也極其數者為極天地之數也天地之極數五十有五</span>
<span class='tline' id='l75' data-llen='1195:1218'>之謂也遂定天地之象者天地之數既設則象從而定</span>
<span class='tline' id='l76' data-llen='1218:1221'>也</span>
<span class='tline' id='l77' data-llen='1221:1247'><a onclick="displayPageImage('KR1a0011', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span>
<span class='tline' id='l78' data-llen='1247:1250'>　</span>
<span class='tline' id='l79' data-llen='1250:1253'>　</span>
<span class='tline' id='l80' data-llen='1253:1256'>　</span>
<span class='tline' id='l81' data-llen='1256:1259'>　</span>
<span class='tline' id='l82' data-llen='1259:1262'>　</span>
<span class='tline' id='l83' data-llen='1262:1265'>　</span>
<span class='tline' id='l84' data-llen='1265:1268'>　</span>
<span class='tline' id='l85' data-llen='1268:1271'>　</span>
<span class='tline' id='l86' data-llen='1271:1297'><a onclick="displayPageImage('KR1a0011', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span>
<span class='tline' id='l87' data-llen='1297:1320'>經曰兩儀生四象孔氏疏謂金木水火禀天地而有故</span>
<span class='tline' id='l88' data-llen='1320:1343'>云兩儀生四象土則分王四季又地中之别惟云四象</span>
<span class='tline' id='l89' data-llen='1343:1366'>也且金木水火有形之物安得為象哉孔氏失之逺矣</span>
<span class='tline' id='l90' data-llen='1366:1389'>又云易有四象所以示者莊氏云四象謂六十四卦之</span>
<span class='tline' id='l91' data-llen='1389:1412'>中有實象有假象有義象有用象也今於釋卦之處已</span>
<span class='tline' id='l92' data-llen='1412:1437'>破之矣何氏謂天生神物聖人則之一也天地變化聖人效</span>
<span class='tline' id='l93' data-llen='1437:1462'>之二也天垂象見吉凶聖人象之三也河出圖洛出書聖人</span>
<span class='tline' id='l94' data-llen='1462:1485'>則之四也今謂此四事聖人易外别有其功非専易内</span>
<span class='tline' id='l95' data-llen='1485:1511'><a onclick="displayPageImage('KR1a0011', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span>
<span class='tline' id='l96' data-llen='1511:1534'>之物稱易有四象且又云易有四象所以示也繫辭焉</span>
<span class='tline' id='l97' data-llen='1534:1557'>所以告也然則象與辭相對之物辭既爻卦之下辭象</span>
<span class='tline' id='l98' data-llen='1557:1580'>謂爻卦之象也上兩儀生四象七八九六之謂也諸儒</span>
<span class='tline' id='l99' data-llen='1580:1603'>有謂七八九六今則從以為義也且疏家以七八九六</span>
<span class='tline' id='l100' data-llen='1603:1626'>之四象為所以示之四象則駁雜之甚也何哉夫七八</span>
<span class='tline' id='l101' data-llen='1626:1649'>九六乃少隂少陽老隂老陽之位生八卦之四象非易</span>
<span class='tline' id='l102' data-llen='1649:1672'>之所以示四象也略試論之且夫四象者其義有二一</span>
<span class='tline' id='l103' data-llen='1672:1695'>者謂兩儀所生之四象二者謂易有四象所以示之四</span>
<span class='tline' id='l104' data-llen='1695:1721'><a onclick="displayPageImage('KR1a0011', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span>
<span class='tline' id='l105' data-llen='1721:1744'>象若天一地二天三地四所以兼天五之變化上下交</span>
<span class='tline' id='l106' data-llen='1744:1767'>易四象備其成數而後能生八卦矣於是乎坎離震兊</span>
<span class='tline' id='l107' data-llen='1767:1790'>居四象之正位不云五象者以五无定位舉其四則五</span>
<span class='tline' id='l108' data-llen='1790:1813'>可知矣夫五上駕天一而下生地六下駕地二而上生</span>
<span class='tline' id='l109' data-llen='1813:1836'>天七右駕天三而左生地八左駕地四而右生天九此</span>
<span class='tline' id='l110' data-llen='1836:1859'>河圖四十有五之數耳斯則二儀所生之四象所謂易</span>
<span class='tline' id='l111' data-llen='1859:1882'>有四象所以示者若繫辭云吉凶者失得之象一也悔</span>
<span class='tline' id='l112' data-llen='1882:1905'>吝者憂虞之象二也變化者進退之象三也剛柔者晝</span>
<span class='tline' id='l113' data-llen='1905:1932'><a onclick="displayPageImage('KR1a0011', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span>
<span class='tline' id='l114' data-llen='1932:1955'>夜之象四也且孔氏疏云象之與辭相對之物辭既爻</span>
<span class='tline' id='l115' data-llen='1955:1978'>卦之下辭象謂爻卦之象也又上句云易有四象所以</span>
<span class='tline' id='l116' data-llen='1978:2001'>示也下句云繫辭焉所以告也詳其吉凶悔吝變化剛</span>
<span class='tline' id='l117' data-llen='2001:2024'>柔四者之象既繫辭所陳則與爻卦正協其義也而又</span>
<span class='tline' id='l118' data-llen='2024:2047'>孔氏復引二儀所生之四象舉七八九六之數則其義</span>
<span class='tline' id='l119' data-llen='2047:2057'>非也不亦失之甚乎</span>
<span class='tline' id='l120' data-llen='2057:2084'><a onclick="displayPageImage('KR1a0011', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span>
<span class='tline' id='l121' data-llen='2084:2107'>五行成數者水數六金數九火數七木數八也水居坎</span>
<span class='tline' id='l122' data-llen='2107:2130'>而生乾金居兊而生坤火居離而生巽木居震而生艮</span>
<span class='tline' id='l123' data-llen='2130:2147'>已居四正而生乾坤艮巽共成八卦也</span>
<span class='tline' id='l124' data-llen='2147:2174'><a onclick="displayPageImage('KR1a0011', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span>
<span class='tline' id='l125' data-llen='2174:2197'>此乃五行生成數本屬洛書此畫之者欲備天地五十</span>
<span class='tline' id='l126' data-llen='2197:2202'>五數也</span>
<span class='tline' id='l127' data-llen='2202:2229'><a onclick="displayPageImage('KR1a0011', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l129' data-llen='2231:2258'><a onclick="displayPageImage('KR1a0011', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span>
<span class='tline' id='l130' data-llen='2258:2281'>内十五天地之用九六之數也兼五行之數四十合而</span>
<span class='tline' id='l131' data-llen='2281:2294'>為五十有五備天地之數也</span>
<span class='tline' id='l132' data-llen='2294:2321'><a onclick="displayPageImage('KR1a0011', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span>
<span class='tline' id='l133' data-llen='2321:2344'>經曰凡天地之數五十有五此所以成變化而行鬼神</span>
<span class='tline' id='l134' data-llen='2344:2367'>也又曰大衍之數五十則減天地之數五也韓氏曰演</span>
<span class='tline' id='l135' data-llen='2367:2390'>天地之數所賴者五十也則不言減五之數所以孔氏</span>
<span class='tline' id='l136' data-llen='2390:2413'>疏以為五十有五乃天地隂陽竒偶之數非是是文演</span>
<span class='tline' id='l137' data-llen='2413:2436'>天地之策也且諸儒分大衍之數分而為二之義中則</span>
<span class='tline' id='l138' data-llen='2436:2459'>述天地之數五十有五之用末則陳四營成易十有八</span>
<span class='tline' id='l139' data-llen='2459:2482'>變而成卦之理此豈可同乎本末而異其中之數也况</span>
<span class='tline' id='l140' data-llen='2482:2505'>乎揲蓍之數以象天地豈可捨其數而求其象乎斯亦</span>
<span class='tline' id='l141' data-llen='2505:2532'><a onclick="displayPageImage('KR1a0011', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span>
<span class='tline' id='l142' data-llen='2532:2555'>疏家之失不求天五退藏於宻之義也且夫五十有五</span>
<span class='tline' id='l143' data-llen='2555:2578'>天地之極數也大衍之數天地之用數也蓋由天五不</span>
<span class='tline' id='l144' data-llen='2578:2601'>用所以大衍之數少天地之數五也或曰天五不用何</span>
<span class='tline' id='l145' data-llen='2601:2624'>以明其不用之由答曰天五不用非不用也是用四象</span>
<span class='tline' id='l146' data-llen='2624:2647'>者也且天一地二天三地四此四象生數也天五所以</span>
<span class='tline' id='l147' data-llen='2647:2670'>斡四象生數而成七九六八之四象是四象之中皆有</span>
<span class='tline' id='l148' data-llen='2670:2693'>五也則知五能包四象四象皆五之用也舉其四則五</span>
<span class='tline' id='l149' data-llen='2693:2716'>在其中矣故易但言四象以示不言五象也今揲蓍之</span>
<span class='tline' id='l150' data-llen='2716:2743'><a onclick="displayPageImage('KR1a0011', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span>
<span class='tline' id='l151' data-llen='2743:2766'>義以筮而尚占者也以象天地之用數所以大衍之數</span>
<span class='tline' id='l152' data-llen='2766:2775'>減天地之數五也</span>
<span class='tline' id='l153' data-llen='2775:2802'><a onclick="displayPageImage('KR1a0011', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span>
<span class='tline' id='l154' data-llen='2802:2809'>　　　論上</span>
<span class='tline' id='l155' data-llen='2809:2832'>大衍之數五十其用四十有九韓氏注曰衍天地之數</span>
<span class='tline' id='l156' data-llen='2832:2855'>所賴者五十其用四十有九則其一不用也不用而用</span>
<span class='tline' id='l157' data-llen='2855:2878'>以之通非數而數以之成斯易之太極也四十有九數</span>
<span class='tline' id='l158' data-llen='2878:2901'>之極也夫无不可以无明必因於有固嘗於有物之極</span>
<span class='tline' id='l159' data-llen='2901:2924'>而必明其所由之宗也孔氏疏京房云五十者謂十日</span>
<span class='tline' id='l160' data-llen='2924:2947'>十二辰二十八宿也凡五十其一不用者天之生炁將</span>
<span class='tline' id='l161' data-llen='2947:2970'>欲以虚求實故用四十九焉馬季長云易有太極謂北</span>
<span class='tline' id='l162' data-llen='2970:2997'><a onclick="displayPageImage('KR1a0011', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span>
<span class='tline' id='l163' data-llen='2997:3020'>辰北辰生兩儀兩儀生日月日月生四時四時生五行</span>
<span class='tline' id='l164' data-llen='3020:3043'>五行生十二月十二月生二十四炁北辰居位不動其</span>
<span class='tline' id='l165' data-llen='3043:3066'>餘四十九運而用之也荀爽云卦各有六爻六八四十</span>
<span class='tline' id='l166' data-llen='3066:3089'>八加乾坤二用凡五十初九潛龍勿用故用四十九也</span>
<span class='tline' id='l167' data-llen='3089:3112'>鄭康成云天地之數五十有五者以五行炁通於萬物</span>
<span class='tline' id='l168' data-llen='3112:3135'>故減五大衍又減一故用四十九姚信董遇云天地之</span>
<span class='tline' id='l169' data-llen='3135:3158'>數五十有五者其六以象六畫之數故減而用四十九</span>
<span class='tline' id='l170' data-llen='3158:3181'>也顧懽云立此五十數以數神神雖非數因數而顯故</span>
<span class='tline' id='l171' data-llen='3181:3208'><a onclick="displayPageImage('KR1a0011', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span>
<span class='tline' id='l172' data-llen='3208:3231'>虚其一數以明不可言之義也今詳諸家所釋義有多</span>
<span class='tline' id='l173' data-llen='3231:3254'>端雖各執其説而理則未允敢試論之韓氏注以虚一</span>
<span class='tline' id='l174' data-llen='3254:3277'>為太極則未詳其所出之宗也何者夫太極生兩儀兩</span>
<span class='tline' id='l175' data-llen='3277:3300'>儀既分天始生一肇其有數也而後生四象五行之數</span>
<span class='tline' id='l176' data-llen='3300:3323'>合而為五十有五此乃天地之極數也今若以太極為</span>
<span class='tline' id='l177' data-llen='3323:3346'>虚一之數則是大衍當用五十有四也不然則餘五之</span>
<span class='tline' id='l178' data-llen='3346:3369'>數无所設耳况乎大衍衍天地之數也則明乎後天地</span>
<span class='tline' id='l179' data-llen='3369:3392'>之數矣大衍既後天地之數則太極不可配虚其一之</span>
<span class='tline' id='l180' data-llen='3392:3419'><a onclick="displayPageImage('KR1a0011', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span>
<span class='tline' id='l181' data-llen='3419:3442'>位也明矣又无不可以无明必因於有是則以太極為</span>
<span class='tline' id='l182' data-llen='3442:3465'>无之稱且太極者元炁混而為一之時也其炁已兆非</span>
<span class='tline' id='l183' data-llen='3465:3488'>无之謂則韓氏之注義亦迂矣或曰韓氏之注承輔嗣</span>
<span class='tline' id='l184' data-llen='3488:3511'>之㫖且輔嗣之注獨冠古今斐然議之无乃不可乎答</span>
<span class='tline' id='l185' data-llen='3511:3534'>曰此必韓氏之寓言非輔嗣之意也且若愚以胸臆論</span>
<span class='tline' id='l186' data-llen='3534:3557'>之是謂狂簡今質以聖人之辭且易有太極是生兩儀</span>
<span class='tline' id='l187' data-llen='3557:3580'>易既言有則非无之謂也不其然乎至于京荀馬鄭衆</span>
<span class='tline' id='l188' data-llen='3580:3598'>賢之論皆採摭天地名數其義<span class='krp-note'>闕/</span></span>
<span class='tline' id='l189' data-llen='3598:3625'><a onclick="displayPageImage('KR1a0011', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span>
<span class='tline' id='l190' data-llen='3625:3651'>且若以天地之名數强加配偶則靡所不可<span class='krp-note'>闕/</span>然而天</span>
<span class='tline' id='l191' data-llen='3651:3674'>地之數生成相因理如貫珠不可駢贅而設也雖能强</span>
<span class='tline' id='l192' data-llen='3674:3697'>立其義推而究之則於所由之宗不㑹矣試論於末篇</span>
<span class='tline' id='l193' data-llen='3697:3704'>　　　論下</span>
<span class='tline' id='l194' data-llen='3704:3727'>天地之數十有五居其内而外斡五行之數四十也今</span>
<span class='tline' id='l195' data-llen='3727:3750'>止用其四十九者何也蓋由天五為變化之始散在五</span>
<span class='tline' id='l196' data-llen='3750:3773'>行之位故中无定象又天一居尊而不動以用天德也</span>
<span class='tline' id='l197' data-llen='3773:3799'><span class='krp-note'>天德九也/</span>天一者象之始也有生之宗也為造化之主</span>
<span class='tline' id='l198' data-llen='3799:3826'><a onclick="displayPageImage('KR1a0011', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span>
<span class='tline' id='l199' data-llen='3826:3849'>故居尊而不動也惟天三地二地四之數合而成九陽</span>
<span class='tline' id='l200' data-llen='3849:3872'>之數也天三則乾之三畫地二地四則坤之六畫也地</span>
<span class='tline' id='l201' data-llen='3872:3895'>道无成而代有終陽得兼隂之義也故乾之三兼坤之</span>
<span class='tline' id='l202' data-llen='3895:3918'>六成陽之九斡運五行成數而通變化也所以揲蓍之</span>
<span class='tline' id='l203' data-llen='3918:3941'>義以象其數也或問曰易云坤元用六今則乾三兼之</span>
<span class='tline' id='l204' data-llen='3941:3964'>是坤之六无用乎答曰非也在其中矣此蓋易舉其多</span>
<span class='tline' id='l205' data-llen='3964:3987'>數而言之也數六是少數舉其多則少可知矣是知陽</span>
<span class='tline' id='l206' data-llen='3987:4010'>進而乾元用九陽退則坤元用六也亦猶當期之日惟</span>
<span class='tline' id='l207' data-llen='4010:4037'><a onclick="displayPageImage('KR1a0011', 'WYG', '001-20a' );" name="001-20a" class="pb">[001-20a] <img width="20"  src="/static/img/kanseki-5.png"/></a></span>
<span class='tline' id='l208' data-llen='4037:4060'>合老隂老陽之數其少隂少陽之數則在其中舉多兼</span>
<span class='tline' id='l209' data-llen='4060:4068'>少易義皆然矣</span>
<span class='tline' id='l210' data-llen='4068:4095'><a onclick="displayPageImage('KR1a0011', 'WYG', '001-21a' );" name="001-21a" class="pb">[001-21a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l212' data-llen='4097:4124'><a onclick="displayPageImage('KR1a0011', 'WYG', '001-22a' );" name="001-22a" class="pb">[001-22a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l214' data-llen='4126:4153'><a onclick="displayPageImage('KR1a0011', 'WYG', '001-23a' );" name="001-23a" class="pb">[001-23a] <img width="20"  src="/static/img/kanseki-5.png"/></a></span>
<span class='tline' id='l215' data-llen='4153:4176'>且夫七八九六之數以四位合而數之故老陽四九則</span>
<span class='tline' id='l216' data-llen='4176:4199'>三十六也少陽四七則二十八也老隂四六則二十四</span>
<span class='tline' id='l217' data-llen='4199:4211'>也少隂四八則三十二也</span>
<span class='tline' id='l218' data-llen='4211:4238'><a onclick="displayPageImage('KR1a0011', 'WYG', '001-24a' );" name="001-24a" class="pb">[001-24a] <img width="20"  src="/static/img/kanseki-5.png"/></a></span>
<span class='tline' id='l219' data-llen='4238:4241'>　</span>
<span class='tline' id='l220' data-llen='4241:4244'>　</span>
<span class='tline' id='l221' data-llen='4244:4247'>　</span>
<span class='tline' id='l222' data-llen='4247:4250'>　</span>
<span class='tline' id='l223' data-llen='4250:4253'>　</span>
<span class='tline' id='l224' data-llen='4253:4256'>　</span>
<span class='tline' id='l225' data-llen='4256:4259'>　</span>
<span class='tline' id='l226' data-llen='4259:4262'>　</span>
<span class='tline' id='l227' data-llen='4262:4289'><a onclick="displayPageImage('KR1a0011', 'WYG', '001-24b' );" name="001-24b" class="pb">[001-24b] <img width="20"  src="/static/img/kanseki-5.png"/></a></span>
<span class='tline' id='l228' data-llen='4289:4315'>乾畫竒也坤畫偶也且乾坤之位分則竒偶之列<span class='krp-note'>闕/</span>隂</span>
<span class='tline' id='l229' data-llen='4315:4322'>陽之位序矣</span>
<span class='tline' id='l230' data-llen='4322:4349'><a onclick="displayPageImage('KR1a0011', 'WYG', '001-25a' );" name="001-25a" class="pb">[001-25a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l232' data-llen='4351:4378'><a onclick="displayPageImage('KR1a0011', 'WYG', '001-26a' );" name="001-26a" class="pb">[001-26a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l234' data-llen='4380:4407'><a onclick="displayPageImage('KR1a0011', 'WYG', '001-27a' );" name="001-27a" class="pb">[001-27a] <img width="20"  src="/static/img/kanseki-5.png"/></a></span>
<span class='tline' id='l235' data-llen='4407:4430'>經曰一隂一陽之謂道韓氏注云道者无之稱无不通</span>
<span class='tline' id='l236' data-llen='4430:4453'>也无不由也况之曰道寂然无體不可為象必有之用</span>
<span class='tline' id='l237' data-llen='4453:4476'>極而无之功顯故至於神无方而易无體而道可見矣</span>
<span class='tline' id='l238' data-llen='4476:4499'>故窮變以盡神因神而明道隂陽雖殊无一以待之在</span>
<span class='tline' id='l239' data-llen='4499:4522'>隂為无隂隂以之生在陽為无陽陽以之成故曰一隂</span>
<span class='tline' id='l240' data-llen='4522:4545'>一陽也又孔氏云一謂无隂无陽乃謂之道也觀其注</span>
<span class='tline' id='l241' data-llen='4545:4568'>疏之家祖述以无為義不失其道之妙用也且道无形</span>
<span class='tline' id='l242' data-llen='4568:4591'>亦必陳乎宗㫖易稱一隂一陽之謂道必垂一隂一陽</span>
<span class='tline' id='l243' data-llen='4591:4618'><a onclick="displayPageImage('KR1a0011', 'WYG', '001-27b' );" name="001-27b" class="pb">[001-27b] <img width="20"  src="/static/img/kanseki-5.png"/></a></span>
<span class='tline' id='l244' data-llen='4618:4641'>之義耳略試論之且夫一隂一陽者獨隂獨陽之謂也</span>
<span class='tline' id='l245' data-llen='4641:4664'>獨隂獨陽且不能生物必俟一隂一陽合然後運其妙</span>
<span class='tline' id='l246' data-llen='4664:4687'>用而成變化四象因之而有萬物由之而生故曰无不</span>
<span class='tline' id='l247' data-llen='4687:4716'>由之謂道也若夫獨隂獨陽者天地所稟<span class='krp-note'>天獨陽/地獨隂</span>至於</span>
<span class='tline' id='l248' data-llen='4716:4739'>五行之物則各含一隂一陽之炁而生也所以天一與</span>
<span class='tline' id='l249' data-llen='4739:4762'>地六合而生水地二與天七合而生火天三與地八合</span>
<span class='tline' id='l250' data-llen='4762:4785'>而生木地四與天九合而生金天五與地十合而生土</span>
<span class='tline' id='l251' data-llen='4785:4808'>此則五行之質各稟一隂一陽之炁耳至於動物植物</span>
<span class='tline' id='l252' data-llen='4808:4835'><a onclick="displayPageImage('KR1a0011', 'WYG', '001-28a' );" name="001-28a" class="pb">[001-28a] <img width="20"  src="/static/img/kanseki-5.png"/></a></span>
<span class='tline' id='l253' data-llen='4835:4858'>又合五行之炁而生也今欲明其義故先布天地獨隂</span>
<span class='tline' id='l254' data-llen='4858:4881'>獨陽之體次列五行含二炁之象末陳人稟五行之質</span>
<span class='tline' id='l255' data-llen='4881:4884'>也</span>
<span class='tline' id='l256' data-llen='4884:4911'><a onclick="displayPageImage('KR1a0011', 'WYG', '001-29a' );" name="001-29a" class="pb">[001-29a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l258' data-llen='4913:4940'><a onclick="displayPageImage('KR1a0011', 'WYG', '001-30a' );" name="001-30a" class="pb">[001-30a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l260' data-llen='4942:4969'><a onclick="displayPageImage('KR1a0011', 'WYG', '001-31a' );" name="001-31a" class="pb">[001-31a] <img width="20"  src="/static/img/kanseki-5.png"/></a></span>
<span class='tline' id='l261' data-llen='4969:4992'>土无象也分王四季地則積隂之炁炁稟獨隂不能生</span>
<span class='tline' id='l262' data-llen='4992:5015'>物也暨天五與地十合而生土成其形質附地而載是</span>
<span class='tline' id='l263' data-llen='5015:5038'>為五行之一也故疏云土者是地中之别耳所以地則</span>
<span class='tline' id='l264' data-llen='5038:5051'>稱乎獨隂土則稟乎二炁也</span>
<span class='tline' id='l265' data-llen='5051:5078'><a onclick="displayPageImage('KR1a0011', 'WYG', '001-32a' );" name="001-32a" class="pb">[001-32a] <img width="20"  src="/static/img/kanseki-5.png"/></a></span>
<span class='tline' id='l266' data-llen='5078:5101'>易之為書也廣大悉備有天道焉有人道焉有地道焉</span>
<span class='tline' id='l267' data-llen='5101:5124'>兼三才而兩之故六六者非他也三才之道也然則三</span>
<span class='tline' id='l268' data-llen='5124:5147'>才之道上中下之位三才之用舍五行則斯須无以濟</span>
<span class='tline' id='l269' data-llen='5147:5170'>矣至於人之生也外濟五行之利内具五行之性五行</span>
<span class='tline' id='l270' data-llen='5170:5193'>者木火土金水也木性仁火性禮土性信金性義水性</span>
<span class='tline' id='l271' data-llen='5193:5216'>智是故圓首方足最靈於天地之間者藴是性也人雖</span>
<span class='tline' id='l272' data-llen='5216:5239'>至愚其於外也日知由五行之用其於内也或蒙其性</span>
<span class='tline' id='l273' data-llen='5239:5253'>而不循五常之教者可不哀哉</span>
<span class='tline' id='l274' data-llen='5253:5280'><a onclick="displayPageImage('KR1a0011', 'WYG', '001-32b' );" name="001-32b" class="pb">[001-32b] <img width="20"  src="/static/img/kanseki-5.png"/></a></span>
<span class='tline' id='l275' data-llen='5280:5283'>　</span>
<span class='tline' id='l276' data-llen='5283:5286'>　</span>
<span class='tline' id='l277' data-llen='5286:5289'>　</span>
<span class='tline' id='l278' data-llen='5289:5292'>　</span>
<span class='tline' id='l279' data-llen='5292:5295'>　</span>
<span class='tline' id='l280' data-llen='5295:5298'>　</span>
<span class='tline' id='l281' data-llen='5298:5301'>　</span>
<span class='tline' id='l282' data-llen='5301:5311'>　易數鈎隠圖卷上</span>
</p>
<p>
</p>
  </div>
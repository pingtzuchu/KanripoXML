<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0005', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部二</span><br/>
<span class='tline' id='l9' data-llen='196:212'>　洪範口義　　　　　　　書類</span><br/>
<span class='tline' id='l10' data-llen='212:218'>　　提要</span><br/>
<span class='tline' id='l11' data-llen='218:244'>　　　　<span class='krp-note'>臣/</span>等謹案洪範口義二卷宋胡瑗撰瑗有周</span><br/>
<span class='tline' id='l12' data-llen='244:267'>　　　　易口義已著録是書文獻通考作洪範解朱</span><br/>
<span class='tline' id='l13' data-llen='267:290'>　　　　彞尊經義考註云未見今其文散見永樂大</span><br/>
<span class='tline' id='l14' data-llen='290:313'>　　　　典中尚可排纂成書周易口義出倪天隠之</span><br/>
<span class='tline' id='l15' data-llen='313:336'>　　　　手舊有明文晁公武讀書志謂此書亦瑗門</span><br/>
<span class='tline' id='l16' data-llen='336:362'><a onclick="displayPageImage('KR1b0005', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='362:385'>　　　　人編録故無銓次首尾盖二書同名口義故</span><br/>
<span class='tline' id='l18' data-llen='385:408'>　　　　以例推其為瑗所自著與否固無顯證至其</span><br/>
<span class='tline' id='l19' data-llen='408:431'>　　　　説之存于經文各句下者皆先後貫徹條理</span><br/>
<span class='tline' id='l20' data-llen='431:454'>　　　　整齊非襍記語録之比與公武所説不符豈</span><br/>
<span class='tline' id='l21' data-llen='454:477'>　　　　原書本無次第修永樂大典者為散附經文</span><br/>
<span class='tline' id='l22' data-llen='477:500'>　　　　之下轉排比順序歟抑或公武所見又别一</span><br/>
<span class='tline' id='l23' data-llen='500:523'>　　　　本也洪範以五事配庶徴本經文所有伏生</span><br/>
<span class='tline' id='l24' data-llen='523:547'>　　　　大𫝊以下逮京房劉向諸人遽以隂陽災異</span><br/>
<span class='tline' id='l25' data-llen='547:573'><a onclick="displayPageImage('KR1b0005', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='573:596'>　　　　附合其文劉知幾排之詳矣宋儒又流為象</span><br/>
<span class='tline' id='l27' data-llen='596:619'>　　　　數之學圖書同異之是辨經義愈不能明瑗</span><br/>
<span class='tline' id='l28' data-llen='619:643'>　　　　生於北宋盛時學問最為篤實故其説惟𤼵</span><br/>
<span class='tline' id='l29' data-llen='643:666'>　　　　明天人合一之㫖不務新竒如謂天錫洪範</span><br/>
<span class='tline' id='l30' data-llen='666:689'>　　　　為錫自帝堯不取神龜負人之瑞謂五行次</span><br/>
<span class='tline' id='l31' data-llen='689:712'>　　　　第為箕子所陳不辨洛書本文之多寡謂五</span><br/>
<span class='tline' id='l32' data-llen='712:735'>　　　　福六極之應通于四海不當指一身而言俱</span><br/>
<span class='tline' id='l33' data-llen='735:758'>　　　　駁正注疏自抒心得又詳引周官之法推演</span><br/>
<span class='tline' id='l34' data-llen='758:784'><a onclick="displayPageImage('KR1b0005', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:807'>　　　　八政以經注經特為精確其要皆歸于建中</span><br/>
<span class='tline' id='l36' data-llen='807:830'>　　　　出治定皇極為九疇之本辭雖平近深得聖</span><br/>
<span class='tline' id='l37' data-llen='830:853'>　　　　人立訓之要非讖緯術數者流所可同日語</span><br/>
<span class='tline' id='l38' data-llen='853:876'>　　　　也宋史本作一卷今校定字句析為二卷乾</span><br/>
<span class='tline' id='l39' data-llen='876:892'>　　　　隆四十六年九月恭校上</span><br/>
<span class='tline' id='l40' data-llen='892:924'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l41' data-llen='924:950'>　　　　　　　　　　總　校　官<span class='krp-note'>臣/</span>陸　費　墀</span><br/>
</p>
<p><br/>
</p>
  </div>